     TARJEI VESAAS




        Fuglane




GYLDENDAL NORSK FORLAG   OSLO
    © Gyldendal Norsk Forlag A/S 1957

          Utgitt første gang 1957
     I Gyldendals Lanterne-bøker 1962
              2. opplag 1966
              3. opplag 1968
      I Norges Nasjonallitteratur 1968
         4. opplag (Lanterne) 1969
              5. opplag 1970
              6. opplag 1971
              7. opplag 1974
              8. opplag 1979
         I Gyldendal Pocket 1989
              2. opplag 1991

              Printed in Norway
            Fotografisk opptrykk:
Aktietrykkeriet i Trondhjem, Trondheim 1991
     Omslagsillustrasjon: Augon Johnsen

           ISBN 82-05-18310-4
  1
Mattis såg etter om himmelen var rein og skyfri i kveld,
og det var himmelen. Så sa han til Hege syster si, for å
kvikke henne opp:
   — Du er som eit lyn du, sa han til henne.
   Han gruste seg litt ved det ordet han tok i munnen,
men på ein trygg måte, sidan himmelen var fin.
   — Med stikkene dine, meiner eg, la han til.
   Hege nikka likesæl og arbeidde vidare på den store
kufta. Stikkene blinka. Ho arbeidde på ei svær åtteblad-
rose som snart skulle sitje mellom okslene på ein kar.
   — Ja eg veit det, sa Hege likefram.
   — Men eg skjønar då på deg 6g, Hege.
   Han tippa sakte med langfingeren mot kneet sitt —
som alltid når han tenkte. Opp og ned, opp og ned. Hege
hadde for lang tid sidan slutta og bedi han halde seg ifrå
denna trøyttande vanen.
   Mattis heldt fram:
   — Men du er ikkje berre eit lyn med åttebladrosene,
det er med alt du finn på.
   Ho slo det bort:
   -Ja ja ja.
   Mattis tagde nøgd.
   Det var det å få ta ordet lyn i munnen, som var så frei­
stande for han. Det laga seg nokoslags merkelege tverr-
render inni skallen når han brukte ordet lyn, syntest han,
og han drogst imot det. Lynet på himmelen var han død­
sens redd — og han brukte aldri ordet i lummert og
tungskya sommar-ver. I kveld var her trygt. Torever
                                                       5
hadde det alt vori to gonger i vår, rektig dundrande dg.
Mattis hadde som vanleg gøymt seg borte på do medan
det stod på som verst — for noken hadde eingong sagt
han, at i eit slikt hus hadde aldri noko lyn slegi ned. Om
det galdt for heile verda, visste ikkje Mattis, men her på
staden hadde det i alle fall stemt velsigna til denne dag.
   — Lyn ja, mumla han, liksom stadig vend til Hege,
som var lei detta brå-skrytet hans i kveld. Men Mattis var
ikkje ferdig:
   — Eg meiner: til å tenke dg, sa han.
   Då såg ho opp fort, som ho vart redd, det var rørt ved
noko farleg.
   — Det er nok no, for denne gongen, sa ho, stivt av­
visande.
   — Kva er det? spurte han.
   — Ikkje noko. Sit berre i ro du.
   Hege fekk gøymt bort att det som ville fram. Så lenge
hadde nemleg vanlagnaden med den tuslete broren eti
henne, at når Mattis brukte ordet tenke, så for ho saman
og kjende eit stikk.
   Mattis hadde merkt noko, men sette det i hop med det
evige samvetsgnaget han hadde fordi han ikkje arbeidde
som andre folk — og han kom lirande med den gamle
leksa her i huset:
   — I morgon må du finne på noko å gjera for meg.
Dette går ikkje lenger.
   — Ja, sa ho bort i veret.
   — No kan eg ikkje sjå på det lenger. Eg har ikkje skaffa
noko til huset på —
   — Nei det er lenge sidan sist du kom med noko, datt
det ut av henne litt uvarleg, litt skarpt. Ho angra seg
straks det var for seint, på detta punktet tolde ikkje
Mattis det aller minste, når han ikkje sa det sjøl.
   — Slik skal du ikkje seia til meg, fortalde han henne
og var rar i andletet.
  6
   Ho vart raud, og bøygde hovudet. Medan Mattis på si
side heldt fram:
   — Du skal tala til meg som folk.
   — Ja det skal eg.
   Hege sat med bøyt hovud. Kva skulle ein gjera med
detta umogelege? Det ville breste for henne av og til —
og så vart orda sårande.




  2
Syskenparet sat ute på trammen til den skrale stoga der
dei budde to-eine. Det var ein god varm junikveld, og det
gamle treverket i bygningen lukta dovent etter soldagen.
   Dei hadde seti lenge her no og ikkje sagt eit ord — før
dei byrja å tala om lyn og om å skaffe til huset. Berre sat
side om side. Mattis sat og såg ut på skogtoppane med ei
stiv mine. Den sitjinga hans var dg eit vanleg syn for
systera. Ho visste han ikkje kunne la vera, elles hadde ho
nok bedi han halde opp med det.
   Dei to budde liksom heilt for seg sjøl her — ein såg
ikkje andre bustader — med der var ein landeveg og ei
stor grend like bortom granholtet. Til den hin kanten
glitra det i eit vidt vatn, med fjerne strender på hi sida.
Vatnet gjekk like inntil bakken nedfor stoga, og der
hadde Mattis og Hege båtfeste og båt. Den vesle rudnin­
gen kring huset var inngjerd og høyrde til, men på hi
sida gjerdet hadde syskena ingen ting å seia.
   Mattis tenkte:
   Ho veit ikkje kva det er eg ser på. Han var freista til
å fortelje det.
   For Mattis og Hege — her er nemleg dobbelt opp av
dei! Det veit ikkje Hege.
                                                       7
   Han fortalde det ikkje.
   Like bortom gjerdet stakk opp to tørre ospe-tre med
av-flakna, kvit topp, opp imellom den grøne granskogen.
Dei stod tett ved sida av einannen, og dei heitte altså
Mattis-og-Hege på folkemunn, men ikkje offentleg. Mattis
hadde av vanvare komi til og høyrt det. Det vart saman-
dregi til eitt ord omtrent: Mattis-og-Hege. Det hadde nok
vori i bruk ei lang tid før det kom for øyra hans Mattis.
   To tørre ospetoppar side om side, midt iblant grøne
veksande granspir.
   Det murra inni han av opprør mot det, og han kunne
aldri la vera å sjå på dei. Men Hege skal likevel ikkje bli
innvigd i det, slo han fast kvar gong dei sat som dei gjorde
no. Ho vil berre bli sinna så det fyk ikring henne — og
toppen heiter det no den, så.
   På same tid kjende Mattis mot seg eit slags stilt om­
syn, ved det at toppane stadig stod der. Dei var nok berre
i vegen og til skade der dei stod, men eigaren kom ikkje
og hogg dei ned her like for auga på ein, og heiv dei i
omnen sin. Det ville liksom vori for fælt, her framfor
menneska som sveid for namna, mest som eit drap. Difor
gjer han det ikkje heller.
   Den mannen vil eg møte eingong, tenkte Mattis. Men
så kjem han aldri her.
   Mattis tenkte vidare:
   Korleis tru han var laga inni hovudet, han som hadde
moro av å finne opp dei namna på toppane? Uråd å veta.
Ein kunne berre sitje og grunne på det om sommarkvel­
dane ute på trammen. Men det var ein mann, han som
hadde gjort det. Mattis ville ikkje tenke seg det gjort av
ei kvinne, han var venleg stemt mot kvinner. Han var
dg harm over at Hege vart likna med slik ein tørr-topp,
på henne høvde det då slett ikkje! Det kunne vel alle
sjå. Og så den skarpe og kloke Hege —
   Kva er det som svier så djupt?
  8
   Det du veit, svara det han, meiningslaust liksom, men
beint på sanninga.
   Ein skulle vende seg ifrå, snu nakken til — i staden ser
eg på det, det første eg gjer om morgonen og det siste
før eg går til sengs. Meir bakvendt kan det vel ikkje bli.
   — Mattis?
   Han rykte opp or tankane.
   — Kva ser du? spurde ho.
   Han kjende så vel dessa spørsmåla hennar. Han skulle
ikkje sitje slik han gjorde no, han skulle ikkje det og han
skulle ikkje det, han skulle vera som vanlegt folk, og ikkje
Tusten som dei kalla han, og som berre vart til spetakkel
der han kom og ville vera med i eit arbeid eller noko.
   Han feste auga fort på syster si. Rare auga. Alltid var
dei rådville, sky som fuglar.
   — Eg ser ingen, fortalde han.
   — Nei vel.
   — Du er rar du, sa han, skulle eg sjå eitkvart kvar gong
eg ser ikring meg — korleis ville her bli laga då? Då ville
her bli fullt.
   Hege nikka berre. Ho hadde då fått han attende lik­
som, og kunne arbeide vidare. Ho sat aldri gjerandslaus
på trammen, som Mattis gjorde det, ho hadde kjappe
strikkehender, og var nøydd til å ha det.
   Mattis såg med age på arbeidet hennar, det var detta
som skaffa maten i huset, på den måten det vart. Sjøl
tente han ingenting. Ingen ville ha han. Dei kalla han
for Tusten, og flirde når det vart tale om han i samband
med arbeid. Det var to ting som ikkje gjekk i hop. Borte
i den arbeids-brusande bygda var der nok fullt av soger
om korleis det gjekk når Mattis tust ville arbeide — alt
vart berre tull.
  Du mitt nebb imot stein tenkte han hovudstup der han
sat — og det for i han.
   Kvaslag?
                                                       9
   Men det var borte.
   Biletet og orda skaut igjennom han. Og like fort var
det borte att — i staden stod det ein vegg tett framfor
anletet hans.
   Han såg snøgt bort på systera. Ho hadde ikkje merkt
noko. Ho sat der lita og snerten, men ikkje noken gjent-
unge, ho var firti år.
   Om han no sa slike ting for henne? Nebb imot — ho
ville ikkje skjøne.

   Hege sat tett ved sida hans, så han såg rett bort i det
slette, mørkebrune håret hennar. Då såg han brått at
der var eit og anna grått hår mellom dei brune. Lange,
sølvfarga trådar.
   Har eg fått auga som ein hauk i dag? tenkte han glad
forundra, detta har eg då aldri lagt merke til før. Han
ropte utan vidare:
   — Nei men Hege!
   Ho såg opp fort, i lette over tonen hans. Ferdig til å
vera med:
   — Kva er det no?
   — Du byrjar å bli grå!
   Ho dukka seg.
   -Å ja.
   — Så grå at, sa han. Eg har ikkje sett det før i dag eg.
Visste du om det?
   Ho svara ikkje.
   — Det var jamenn tidleg, sa han. Du er då berre snaue
firti år. Og så grå at.
   I det same fekk han eit augekast einstadfrå. Ikkje frå
Hege. Einstadfrå. Eit rispande augekast. Kanskje det like­
vel var frå Hege. Han var støkt og skjøna han hadde bori
seg gali åt, men skjøna det ikkje endå, han hadde då berre
vori skarpøygd.
   -Hege.
  10
   Ho såg endeleg opp.
   — Kva er det no då?
   Nei så var det borte for han, det han ville seia. Ikkje
fleire augekast heller.
   — Det var ikkje noko likevel, sa han. Du kan berre
drive på med stikkinga du.
   No smilte ho og sa:
   — Det var då bra det, Mattis.
   — Ja for det kom vel ingenting i vegen for det? spurde
han varsamt. Om eg sa detta om det grå håret du hadde?
   Ho skok berre håret sitt, som i eit slags halvlystig trass.
   — Nei då. Det visste eg då om, veit du.
   Elles så hadde ho vori i gang med dei blanke stikkene
heile tida. Det gjekk av seg sjøl heile dagen, syntest han.
   — Ja, du er knivskarp du, sa han for å bøte på det
han ikkje skulle sagt.
   Dermed fekk han atter bruke eit slikt ord som stod
framfor han og lyste og lokka. Borte i leitet stod det
fleir slike skarpkanta. Ord som ikkje var for han, men
som han endå stal seg til å bruke, og som det gjorde
godt å ha på tunga og som det kribla i skallen av. Dei var
litt farlege alle samen.
   — Høyrer du det, Hege?
   Ho sukka:

   Ikkje eit ord meir. Nei nei, ho var no slik. Ho fekk
kanskje altfor mykje kyt av han?
   Men jamen var det tidleg å bli grå, mumla han så ho
ikkje høyrde det. Korleis er det med meg sjøl tru? Eg
må sjå etter medan eg kjem det i hug.
   — Skal du legge deg, Mattis?
  — Nei eg skal berre — han ville sagt spegle meg, men
stansa det. Gjekk inn.



                                                         11
  3
Då Mattis gjekk inn i stoga, såg han først kor vakker ein
kveld det var. Den store innsjøen damstill. Vestliene på
hi sida låg i ein dis — det gjorde dei elles for det meste.
Det lukta tidleg sommar. På storvegen, som ein ikkje såg
herfrå tunet for granskogen, murra bilane liksom berre
for moro skuld. Og himmelen var rein, torever skulle det
ikkje bli natt.
   Tvers gjennom lyn, tenkte han og gruste seg.
   Tvers gjennom tvers, tenkte han.
   Den som hadde greidd det.
   Han vart ståande grunne attved slagbenken sin.
   Frå Mattis var liten hadde han sovi i slagbenken inne
i stoga — så den kunne han seia han kjende. Han ville
gjera det resten av livet dg, hadde han slegi fast. Slag­
benken hadde' skar i seg etter den tid Mattis var gutunge
og hadde fått kniv. Der var dg dimme, tjukke blyantstrek
på umåla treverk, frå den tid han fekk blyant. Dessa
streka og rare figurane sat på undersida av lokket, og han
såg på dei kvar kveld før han sovna, og likte dei fordi dei
aldri endra seg. Det dei skulle vera, det var dei. Han var
tfygg På dei-
   Hege heldt til i det vesle sovekammerset innanfor.
Mattis rykte seg laus og gjekk dit inn, for det var der
spegelen i huset hekk.

  Han steig inn i kammerset hennar. Det lukta reint der,
anna var der mest ikkje. Og så den spegelen han hadde
bruk for no.
  — Hm! sa han utan vidare mot seg sjøl i glaset då han
fekk sjå.
  Det var verkeleg lenge sidan han hadde sett seg i spe­
gelen på denne måten. Av og til var han inn her og henta
spegelen når han skulle raka seg. Men då såg han berre
  12
 på rakinga, og endå fekk han ikkje skjeggstubben skikke­
 leg avhakka.
   No såg han på Mattis liksom.
   Nei nei, sa det i han. Eit lite stumt rop som han ikkje
 gjorde nærare greie for.
   — Ikkje mykje å sjå på, mumla han.
   — Mykje flesk var der ikkje, sa han att.
   — Ikkje mykje kjøt heller.
   — Stygt raka, sa han.
   Det lydde nedslåande.
   — Men noko er der då, sa han fort og granska vidare.
Spegelglaset var heller ikkje godt, det forvrengde biletet
— men detta hadde både han og Hege vant seg til gjen­
nom åra.
   Mattis stod her ikkje lenge før han kom på avvegar,
sidan han heldt til i dette vesle reint-luktande kvinne-
kammerset.
   No står eg. og speglar meg som ei gjente, tenkte han
og kjende velvære. I dette utslitne spegelglaset har nok
mang ei gjente stått og spegla seg før ho smatt i klea.
   Han fekk fram mange vakre bilete av det, gjorde det
lokkande.
   La meg tenke på dei.
   Men han stansa att.
   Nei, ikkje tenke på gjenter midt i veka. Det er det
ikkje lov til. Det gjer ingen.
   Han vart usikker:
   Eg gjer det nok eg, av og til, tilstod han.
   Men ingen får visst det.
   Han såg seg sjøl i andletet. Møtte auget sitt, det vart
fylt av trass i same blinken. Eg kan vel detta når eg ikke
fortel det.
   Eg er vel fødd slik, så.
   Han møtte auget sitt att — no vida det seg ut og vart
opent og ventefullt.

                                                    13
   Kva er detta?
   Nei nei, sa det i han i undring, i hytt og vær. Somtid
laut ein seia slik, for mest ingenting, ja for langt mindre
enn det som barst for han no.
   — Men dette var ikkje mykje å glo på, sa han høgt.
No fekk han feie unna det som ikkje høyrde til i stunda,
men som hadde teki makta.
   Fortenkt og tunt var andletet midt imot han. Bleikt.
Men eit par auge drog han til seg og ville ikkje sleppe
han.
   Han hadde hug å seia til denna framfor seg:
   Kvar i all verda kjem du frå!
   Kvifor kom du?
   Han ville ikkje få svar.
   Men det stod i auga der — auga som ikkje var hans,
men eit par langfarande som hadde sett gjennom natt og
dag. Det kom nærare. Det lyste opp. I same stund var det
dg slutt og svart.
   Han tenkte stutt:
   Mattis tust.
   Tusten.
   No ville dei ledd no, hadde dei sett meg stå her og
spegle meg.
   Endeleg kom han i hug kva det i grunnen var han
gjekk etter, her i kammerset hennar Hege. Han skulle sjå
etter grå hår.
   Framme var ingenting. Han bøygde på hovudet, og
auga vrengde på seg under nedfallande lugg, for å sjå
etter dei grå håra. Ikkje eit einaste. Sidan såg han så
langt han fekk bakover ved kvart øyra.
   Ikkje eit grått hår noken stad. Og han var då berre
tre år yngre enn Hege, og ho var firti.
   Nei her er nok ein som har hår så det klarar seg lenge,
tenkte han.
   Men om tre år har eg nådd Hege att.
  14
  Ikkje eit grått hår. Det skal eg sanneleg fortelje med
Hege så det søkk i henne, tenkte han, og gløymde at ho
ikkje hadde likt detta samtale-emnet i det heile.


   Han gjekk ut med store steg. Hege sat sikkert som før
på trammen, med kufte-arbeidet.
   Ho var der rektig nok. Kufta vart til av seg sjøl under
dei rappe hendene. Hendene spela berre som ein stum
dans, imedan laga kufta seg utan hjelp.
  — Nå? sa ho, sidan han kom slik farande etter endane.
   Mattis viste til luggen sin:
  — Ikkje eit grått hår her, Hege. Eg har vori inn og sett
etter i spegelen.
   Hege ville ikkje inn på detta no att.
  — Nei vel, sa ho og kutta det av.
  — Var ikkje det godt då? spurde han.
  Ho svara roleg:
  — Visst var det godt.
  — Ja sjå berre på deg sjøl, sa han, eg tenker nok du
skulle ynske —
  Ho brast ut:
  -Uff -
  Han stoppa på augeblinken. Det kom noko over Hege
som bremsa fort.
  — Er det noko? spurde han, redd.
  Ho reis endeleg opp.
  — Du Mattis.
  Han såg spend på henne.
  — Sei det då vel.
  — Eg synest ikkje det er noko morosamt, detta du driv
på med i kveld og aldri får slutte med.
  — Men har vi det moro vi då? svara han. Det var ein
merkeleg tale av henne, syntest han.
  Hege såg hjelpelaust på han. Som i ein bråstøkk. Det

                                                     15
måtte gjerast noko fort, for no var Mattis ved inngangen
til noko ho ikkje rådde for enden på.
   — Vi har mykje meir moro enn du kjem i hug! slo ho
i han som ein nagle. Du tenker berre ikkje over det. Vi
har moro kvar skapte dag!
   Han hopa seg, men spurde:
   -Når?
   — Når? sa ho hardt.
   Ho for fram påny. Noko måtte stansast.
   — Bruk tankane dine, Mattis, sa ho og kom ikkje i hug
det vanlege stikket. Stod krevjande over han, endå ho
var den vesle.
   Mattis svara:
   — Ja eg tenker så eg mest ligg att.
   — Ja så minnst du dg mangt moro!
   Han tenkte, svara ikkje.
   Hege gjekk på. Ho måtte gjera det så hardt og tett at
der ikkje vart ein sprekk å koma igjennom.
   — Vi har meir moro enn andre!
   — Kan no det vera sant? byrja han å mumle utan kraft,
knapt høyrande.
   — Ja! sa ho. Og du må aldri gløyme det.
   Meir vart det ikkje. Mattis retta seg opp litt, men torde
ikkje seia imot. Hege var skarp og visste vel dg kva moro
var. Best å ikkje nekte, og dumme seg ut. Ho såg sinna
på han.
   — Eg visste ikkje detta eg, sa han berre.
   Så gjekk det eit stort ljos opp for han, og han sa glad:
   — Det var heldig du sa det.
   - Kva?
   — Når eg ikkje har visst det.
   Han var glad, han lo litt.
   — Men skal du gå då? sa han.
   Hege nikka litt mødesamt til han i staden for svar, og
gjekk inn.
  16
  4
Hege la seg også tidlegare enn vanleg den same kvel­
den. Ho gjekk i det minste tidlegare inn til seg sjøl.
Mattis skulle til å spørje henne om grunnen, men før
han fekk koma fram med det, hadde ho alt stansa han
med eit utolsamt:
   — Ja ja, vent til i morgon, Mattis. Kjære snille deg la
det vera nok for i dag.
   Etterkvart som han lydde på, miste han hugen til å
grava og spørje dg. Ho var i ulag, ho kunne berre få gå.
Han undra seg om han hadde gjort noko gali? Var vel
detta med håret. Var det så fælt detta, at hennar hår
var grått og hans eige ikkje? Men det kunne då ikkje
han noko for.
   Men så var det av Hege han fekk maten — ho hadde
godt tak på han. Og så var ho skarp, først og fremst,
det hadde han størst age for.
   Hege gjekk ifrå han utan å seia meir. Sjøl sat han att
og grunna over sakene.
   I morgon får eg ta ein tur i gardane og høyre om noken
har arbeid for meg, tenkte han, og vreid seg alt i
dag.
   For det er der det sit, med Hege. Ho føder meg året
rundt. Det har jo gjort i firti år, sa han likså godt, så
gjorde han det ikkje mindre enn det var.
   Føder meg. Føder meg.
   Ordet var beiskt som ospebork å tygge på.
   Og tygge på det måtte han år ut og år inn. Når han
sat åleine slik som no, måtte det takast på tunga og
smakast på utan nåde. Det beiskaste av alle dei ord han
visste om.
   I morgon går eg på arbeid.
   Så sant ikkje noko kjem i vegen, la han til for å vera
sikker.

  2. Fuglane                                         17
    Som ei skodd av minne låg dei mange dagane han hadde
gått i gang med arbeid for einkvan. På ein gard eller ute
i markene, i skogene. Alltid var det eitkvart som øydela
for han så han ikkje fullførde dagsverket. Så spurde dei
han ikkje meir på den staden. Dei skarpe, som åtte ting
og som hadde arbeid å sette bort, dei gjekk forbi han som
han var luft.
    Og dermed var det å koma heimatt til Hege med tome
hender. Ho var så vel van med det at ho sa ikkje eit
vondt ord for den skuld. Men ho slæpte på han. Den som
hadde visst kva ho tenkte om det.
    Gjera seg hard i morgon. Gå beint på, borti gardane
 og spørje om jobb.
    Eingong lyt det bli skikk på det, sa han og morska seg
 i tome lufta. Eg må ha arbeid, Hege er blitt grå.
    Det seig innover han:
    Det er eg som har gjort Hege grå.
    Etterkvart gjekk sanninga opp for han. Han skamma
 seg djupt over åtferda si.




   5
Etterkvart vart det seinkveld. Seinare enn Mattis var van
med å vera oppe. Han var likevel ikkje huga på å legge
seg, han gjekk sveiv ute. Når det var eitkvart som åt ein,
så var det endå verre å vera i senga og velte seg der.
   Kanskje ikkje Hege heller søv. Ho gjekk uti der tidleg
berre for å sleppe sjå meg.
   — Og noka moro er det ikkje å veta om det, sa han
høgt, så høgt at det kanskje kunne høyrast gjennom veg­
gen og inn til henne.
   Han var medteken no.
   18
   Med eit kvakk han ved ein brå tanke:
   Du må ikkje gå ifrå meg! for det i han, vend mot Hege
i kammerset. Kva som enn hender deg og meg, så må
du ikkje gå ifrå meg.
   Noken ny tanke var det slett ikkje, kjendest berre ny
kvar gong, og like vond kvar gong. Kvar gong måtte han
vise tanken attende med at detta var tull, Hege hadde
aldri ymta eit ord om å gå ifrå han. Kvifor skulle han
plage seg med det?
   Biletet ville ikkje vike. Han såg Hege gå sin veg, lenger
og lenger unna. Alt det ho åtte hadde ho med seg i ei
pakke under armen.
   Går du?
   Ja Mattis.
   Blir trasig dette, Hege.
   Ja Mattis.
   Så gjekk ho.
   Ikkje høyrde ho lenger på han, vart mindre og mindre,
sist var ho ein svart prikk — og der vart ho verande.
Bli heilt borte kunne ho ikkje, i denne stusslege leiken.


   Just no var det at den store hendinga kom:
   Med han grunna, og hadde syner av Hege som gjekk
sin veg, sat han på den gamle plassen sin på stogetram-
men og såg over vatnet bort i vestliene. Vatnet var svart
no, og liene djupna og mørkna. Fin sommarskuming
overalt i himmel og på jord. Mattis var slett ikkje blind
for slike ting.
  Stoga deira låg i ein myrlendt liten dalsøkk som steig i
bakke opp frå vatnet. Barskogen var blanda med bjørk
og osp. Ein liten bekk rann nedgjennom søkket. Somtid
syntest Mattis her var så vakkert som ingen annen stad
han hadde sett — det vesle han hadde vori ikring.
   Kanskje sat han med denna kjensla no dg — han
                                                       19
stirde seg i alle fall bort, og let det skume meir, så langt
det kunne kallast skuming, og ikkje berre noko namn­
laust mildt.
   I denne blinken kom det uventa.
   Hitom vinden er det stilt, hadde han just tenkt, medan
han såg mot dei to ospetoppane og nattehimmelen. Der
sila noko mellom toppane, han innbilte seg han kunne
sjå det, så klart var det. Ingen vind, berre noko som sila
— og hitom var det så stilt at ikkje eit blad på dei friske
ospene skalv.
   Men så var der ein literi ljod! Ein rar låt med eitt. Og
nokre stutte, kavande vengeslag kunne han samstundes
skimte i lufta over seg. Så nokre låge kalleljod att, på eit
hjelpelaust fuglespråk.
   Det for rett over huset.
   Men det for dg tvers gjennom Mattis. Han kom i eit
stumt egse inni seg, sat vak og forvilla:
   Var det noko unaturleg?
   Nei, det var alt anna, men.
   Det var rugde som hadde flaksa over her. Og det gjorde
ikkje rugda på slump, på denne tid av dagen: her var
lagt rugdetrekk over huset hans!
   Når hadde det byrja?
   For det hadde ikkje funnist her før om vårane. Ikkje
i all den tid han kunne minnast. Han hadde då ofte vori
ute så seint at han ville set og høyrt det gå her.
   I kveld gjekk det altså rett over her, over Hege og han.
Og slik ville det dermed gå heretter, kvar einaste morgon
og kveld.
   Mattis såg på huset sitt, det vart som eit anna hus no,
ein måtte sjå på det med andre auge. Rugdetrekket var
noko som drog i fine striper gjennom dalane langt bortan­
for alt hans, liksom. Det hadde han alltid tenkt. No gjekk
 det her i kveld, var rett og slett flytt over hit.
   Dersom det då ikkje var innbilling — han visste han
  20
 ofte låg under for slikt. Hadde noken høyrt at eit fast
 rugdetrekk flytta på seg? Han visste det ikkje. Og kvifor
 kom det hit?
    Mattis sat venta nære på andelaus. For var det rugde­
 trekk, så kom fuglen her på ny om ei stund, etter same
 ruta, gong på gong, i den vesle timen med kveldstrekket
 varde. Han kjende til dette frå gamle trekkstrøk andre
 stader, som han visste om. Tidleg om morgonen for dg
 fuglen i same ruta, det hadde ein skyttar fortalt han. I
 tørre dike hadde han somtid sett prikking etter rugde-
 nebb, ved sida av tripp av fine rugdeføter.
    Han sat venta spent, så det kjendest lenge, og tvilen
 vart sterkare.
    Men hyss, der var det. Dei klippande vengene, fuglen
sjøl utydeleg og hastande, i lufta rett over huset, i mot­
sett lei. Borte att, gøymd av mjuk skuming og sovande
skogtoppar.
    Då sa Mattis sterkt:
    — Det kom rugdetrekk til slutt.
    Han visste ikkje kvifor og korleis han sa dette. Mindre
kunne han ikkje seia og gjera — og ingen høyrde med
han gjorde det.
    Det kjendest som noko var overstått, etter lange og
vrange tider.
   Første tanken var å fortelje Hege det, han ville springe
med ein gong. Sovande eller vakande, ho måtte straks bli
innvigd i dette — men han stansa midt i spranget. Var
det sant, så kom fuglen tredje gongen snart, og Mattis
var så usikker på seg sjøl, at han fekk vente på det tredje.
Sitje sæl og vente.
   Når eg har sett det tre gonger, er Hege nøydd til å
tru det. Då må alle tru det.
   Hyss, der var det påny.
   Just som før, flaksinga, den pilsnare skuggen i dimma
— og så det fine lokk-ropet anten noken høyrde eller

                                                      21
ikkje. Rett over taket her, og av i det endelause. Så var
det atter berre seinkvelden.
  Men det har altså komi. Nå veit eg noko, slo han fast,
utan å gjera meir greie for det. Han var tydeleg annleis
innvendes.
  Og Hege som søv.
  No skulle Hege og få bli annleis.




Den sovande Hege — som var som eit lyn med åtteblad-
roser og kufter, og som kunne greie opp — no var ikkje
Mattis sikker på kven av dei som var viktigare. f denne
stunda kunne han mest våge på å setje seg sjøl i teten.
   Han gjekk litt larmande inn i kammerset.
   Det var dumt. Hege hadde for lenge sidan lagt seg,
kanskje sovna — så ho vart vekt i utid. Ho var nokså
kvass i tunga.
   — Kva er det no att? smelte ho til før han fekk fram
eit ord frå det fulle hjartet silt. Han kjende godt denna
tonen. Ho hadde sikkert sovna nyss, og så kom han tram­
pande. Men han kjende dg den vidare gangen: der kremta
ho alt orsakande for å døyve snerten av den sårande
innleiinga si.
   — Kva er det, Mattis? sa ho så, lågt og trøytt, og anger-
venleg.
   Det Mattis kom med var stort. Han visste mest ikkje
korleis han skulle få sagt det. Det vart berre å seia det
rett ut.           !
   — Rugdetrekket har komi hit i kveld! fortalde han,
 han sa det stivt.
   Han kjende seg mest framandsleg der han stod fram­
 for senga.
   22
   Hege høyrde nok dg tonen. Ei tunge som var klumsa av
undring og age. Men ho hadde altfor mange røynsler om
merkelege ting som Mattis kom farande til henne med.
Ting som for det meste løyste seg fort opp og ikkje var
merkelege lenger.
   Ho sa roleg:
   — Rugdetrekket? Å ja. Go no og sov, Mattis.
   Mattis skjøna ikkje.
   — Gå og legg deg, Mattis, sa ho, varsamt sidan ho
skimta det forstyrra andletet hans.
   Mattis stunde av vonbrot.
   — Har du ikkje høyrt kva eg sa? Rugdetrekket har flytt
på seg, det går rett over hustaket her! Det går no. No
medan du sit der i senga di.
   Hege sat som før, såg ut som før.
   — Visst høyrer eg det. Men? Det får vel gå som det vil,
det rugdetrekket?
   Han skjøna henne ikkje. Det var som ho tala eit fram-
mand mål for han.
   — Synest du ikkje at detta er noko! Har du høyrd om at
eit rugdetrekk flytt på seg slik og går over hovudet på ein?
   Ho skok berre litt på seg.
   — Kva veit eg om det.
   — Nei det har du sikkert ikkje høyrt. Og no må du
kle deg og koma ut.
   — Ut? no i natt?
   — Javisst! Du må sjå det du dg.
   — Å nei, sa ho.
   — Du skal! Det held på der ute no. Er ikkje detta heller
noko så —
   Hege la seg ned på ryggen att, det var ikkje meir med
det. Ho geispa i susande trøyttleik.
   — Det var sikkert moro for deg å sjå det, sa ho, men
eg kan vel sjå det ein annan gong. Går det her så går
det her, då vel?
                                                      23
   Mattis såg gapande på henne.
   — Går det her så går det her, tok han oppatt støkt.
Og du skal vera knivskarp? datt det ut av han i rein for­
fjamsing.
   — Kva meiner du? spurde ho.
   Auga hans stod støkte på henne framleis. Han slo fast:
   — Du skjønar altså ingen ting.
   Han stod over henne og var vonbroten og rådlaus.
   Ho tok han i armen så vidt. Han kjende det var eit
venskapsteikn frå henne. Han var blind for kor uttrøytt
og elendig Hege var i augeblinken. Ho låg der i det ut-
vaska nattplagget sitt, såg ikkje på han, snudde nakken
til og såg i veggen.
   — Vi kan vel tala om detta i morgon, Mattis. Legg deg
no, høyrer du.
   Mattis syntes det let som galskap, forspille slikt som
dette.
   — Eg seier at det går no. Og det vil du ikkje vera med
i? Skjønar ikkje korleis du er laga, ingen ting synest du
er noko!
   Etterkvart vart det for stridt for Hege, brast for henne.
Ho dunka neven i sengkanten og ropte:
   — Det veit du ikkje noko om! Og så du tala slik, som
er—
   Ho bråstansa.
   Han spurde forstøkt:
   — Kva er eg?
   Ho ropte med ryggen til han:
   — Du kan la meg i fred! Eg greier ikkje dette lenger,
dersom du ikkje — kan du ikkje gå då! Her er lengst på
natta, og vi må kvile, Mattis!
   Så gjorde ho eit kast på seg, endå tverrare mot veggen.
Han såg rykkene byrja i okslene hennar. Det skok han
djupt å sjå det, gjorde han skuldig for det, anten han var
det eller ikkje.
  24
    Han var i villreie. Hadde han vori lei med henne?
 Han ville berre gle henne med rugdetrekket. Fall han
 ikkje inn anna det var ei like stor hending for Hege som
 for han sjøl. Det gjekk derute i denne stunda — og Hege
var likesæl, skjelte han ut omtrent, og låg gret i uskjønleg
 hjelpeløyse.
   — Men Hege — eg ville ikkje gjera deg noko, ville
 berre at du —
   Ho var vill no:
   — Har du høyrt kva eg sa! skreik ho, så han hopa seg
fort dei få stega som skulle til for å koma ut av kammer­
set hennar. Han let døra varsamt i, som at Hege sov og
ikkje måtte vekkast.
   Det er skilnad på folk, tenkte han derute, forfjamsa.
I alle fall på Hege og meg.
   Ho trur meg visst ikkje eingong.
   Men eg gjorde både såg og høyrde det. Eg skal gå i
varmen på at eg såg det. Trekket er berre slutt for i
kveld.
   Og så syng vi ein song, sa det i han. Ikkje at han byrja
å synge. Det høvde berre så godt etterpå detta: slutt for i
kveld. Eg har då vori på mange slags møte, eg, så eg veit
pålag korleis det er der.
   Slutt for i kveld. For no har fuglen funni kjærasten sin.
   Då han såg opp, var der ljos-striper der rugdetrekket
hadde gått. Rett over huset hans.
   Så heilt sikker var han no ikkje på dette, når han skulle
seia som sant var — men det var då gjort noko deroppe
syntest han, var ikkje som før. Og i morgon vil det vera
i gang att, like fint som i kveld. Då skal Hege sjå det,
om eg så skal binde henne fast herute.
   Det blir annleis heretter, tenkte han før han sovna,
låg ihopkrøkt i slagbenken som eit barn.
   Med meg?
   Han vart heit ved tanken.

                                                      25
  7
Mattis tok rugdetrekket med seg inn i svevnen, og kven
det enn var som var skuld i det, så vart det til ein herleg
draum.
  Eit varsel først, fØr han såg noko:
  Vi kjem, vi kjem, sa det. Du er der vel?
  Javisst, kunne han svara.
  Det vart lenge dette, Mattis, sa det hyggeleg, men no
er den tid slutt.
   Og kom gjorde det. Ei ljosare stripe, høgt over huset
og lågt over huset og til sidene for huset, og ein ljod som
såvidt høyrdest — som slike ljod skal vera. Huset vart
nytt med ein gong, tvers igjennom.
   Men det er ikkje huset som er det viktigaste, sa han.
   Nei, og så var det heller ikkje det her, det var han sjøl.
Strimene hadde fari igjennom han og gjort han mykje
annleis. Då han krøkte høgre armen for å prøve den nye
bøyemuskelen, så bulna det seg til slik at skjorta revna
langs heile over-armen. Han såg på den glatte fintforma
muskelknuten og lo.
   — Det var betre, sa han.
   — Det blir noko å klemme med, sa han og såg seg
skarpt ikring.
   — Kvar er de! ropte han.
   Dei lo, løynde inni lunden:
   — Vi er der vi brukar vera, vi.
   Huset hans var verkeleg nytt, han gjekk bort for å
spegle seg i rutene. Hadde aldri sett så mannsleg kar
noken gong, som den han møtte mot seg i den svarte ruta.
 Han kunne sjå seg frå alle kantar der, og like bra var det.
   Han ropte stolt:
   — Ser de noko?
   — Ja det kan du lite på, svara det i lunden, vi ser ikkje
 noko anna.
   26
   — Vent litt, sa han. Men det let eit kor:
   — Vente no?
   — Kva skal du? Mattis.
   — Gjer deg ferdig! Mattis.
   — Ja det kan du lite på, sa han og svara dei med deira
eigne ord.
   Han riste på hovudet sitt, og i same stund vart det fullt
av dei rettaste ord å seia til gjenter — og til andre dg for
den saks skuld. Ikkje berre hjelpelause glimt, slik det var
før. No lo han og spela seg med den nye tunga si, og
prøvde eit og anna av dei franke orda.
   — Hei i lunden! sa han, er de klar?
   — Vi er klar vi, sa dei, kven skal koma?
   — Vil du koma, du eg meiner, sa han og let skjorta
stramme kring over-armen.
   No var det vel spent. Men det svara straks:
   — Det er det eg vil.
   Dei andre røystene var som sokne ned.
   Der stod ho framfor sin lund, ikkje løynd lenger. Han
hadde tusen gonger tenkt seg henne, og endå var ho ann­
leis. Men kjende henne gjorde han på ein måte, og var
ikkje det minste redd. Ho kom tett bort til han og var
angande.
   Enno måtte han ikkje røre henne.
   — Gjer noko, sa han.
   Det skjøna ho straks.
   — Ja, svara ho, sjå her.
   Ho lea på armen, og her vart fullt av fuglesong.
   — Ja og rugdetrekket er du fødd i, byrja Mattis, og alle
tankane mine har du hatt lenge. Er det noko du vil seia,
så må du gjera det no.
   — Seia? spurde ho.
   -Ja-
   — Nei eg vil vel ikkje seia noko no lenger, sa ho.
   Han såg rett i auga hennar. Samstundes bøygde han
                                                      27
hemmeleg den venstre armen og let skjorte-erma sprekke
med eit lite brak. Den glatte runde veldige arm-muskelen
skein i sola, og like framfor andletet hennar.
   — Dette er ingen ting å bry seg om, sa han roleg, eg
har skjorter nok.
   — Var det keiva dg? spurde ho opp i under.
   — Å ja, sa han og slo det bort, den høgre erma har
gått i filler for lenge sidan.
   Ho sa ikkje meir, var så gripen av synet at ho hadde
ikkje fleire ord. Det hadde han ynskt. Han fekk alt han
ynskte. Og dertil kunne han no seia tinga på den rette
måten.
   — No skal du gjera akkurat det du sjøl helst vil, sa han
til henne. Du er eit gull.
   Då kom ho straks nærare.
   — No skjønar eg betre kvifor eg har venta så lenge og
vel, sa han dg.
   Ho tagde heile tida — fordi ho hadde ein løyndom ho
ville fortelje. Ho kom berre nærare. Ho hadde lea på
armen og det vart fuglesong — no lea ho på heile seg,
for trolldoms skuld.
   Lea på heile seg, og han sansa ikkje kva det vart.
Namnlaust. Ho kom berre nærare. Ho var tett ved han,
fødd av eit rugdetrekk, ho var hans.




  8
Som vanleg var Hege først oppe. Mattis var vak nok, men
låg levde oppatt draumen sin. Han høyrde Hege pusla
inne hos seg, så kom ho ut. Mattis vende seg fort mot
veggen og lest sova. Det var tryggast, når ein tenkte på
den måten dei hadde skilt lag i gårkveld.
  28
   Hege stansa så vidt det var, idet ho for forbi han på
veg til kjøkkenet. Spennande. Men det gleid over, ho var
i fart att. Snart kom dei kjende morgon-ljodane med
koppar og knivar.
   Skal bli annleis, tenkte Mattis borteverande. Han fann
klea sine og stelte seg i stand. Kjende seg annleis alt, var
boren på to sterke armar liksom: rugdetrekket og drau­
men tok han mellom seg. Han lydde utan vidare om
ikkje noko sers skulle melde seg i dag dg. Eit utenkt ord
eller eitkvart gledeleg låg kanskje venta — no når det
hadde snudd.
   Ikkje enno. Men dagen kunne ikkje bli som ein annan
av dei tallause, det måtte ein syte for sjøl.
   — Gull i munn, sa han til Hege og stod i kjøkkendøra.
Kom berre i hug å bruke litt av eit gamalt ordtak til
inngangs-helsing.
   Han var usikker. Siste synet av Hege i går hadde vori
altfor stussleg. Han kunne ikkje ta det opp annleis enn
ho låg gret mot veggen just for hans skuld.
   Og like etter hadde han draumen!
   No hadde Hege i alle fall sovi og vunni over. Ho stod
lita og kjapp, og skar brød. Det såg mest ut som ho la
ekstra vinn på å vera sorglaus og i orden, for å glatte ut
frå gårkvelden. Ho svara på helsinga hans om gull i
munn:
   — Er du i slikt godt humør?
   Han lo med sjølve seg, men svara:
   — Kvifor det?
   — Er du ikkje det då?
   — Du veit ikkje kvifor eg er det, sa han.
   Ikkje eit ord om i går frå henne. Og så dreiv ho det
mest vågeleg langt:
   — Eg trur eg veit det; det er fordi du skal ut og gjera
eit varp i dag, som vi tala om. Så kjem du vel heim med
gull i munn.
                                                      29
   Uff, det hadde han gløymt, at han hadde lova å leite
etter arbeid. Men det hadde ikkje Hege gløymt, viste det
seg. Var ikkje fritt anna det la seg ein liten skugge over
gleda.
   — Det var bom, sa han.
   — Men skal du ikkje —
   — Det er rugdetrekk her over no, sa han og braut av
talen for henne. Sa det opplysande, som orsaking for det
nye tilstandet. Ein trong vel ikkje gjera den leie gangen
bort i bygda og be etter arbeid no, sidan det var hendt så
mykje gledeleg.
    Men Hege let seg ikkje rive med.
    — Ja kva så? sa ho, kva er annleis om den rugda fer
her?
    — Nei — eg veit ikkje eg. Er du så sikker på at du
ikkje veit det, du heller?
    Han var motigare no, til liten nytte.
    — Et no, sa Hege.
    Det gjorde han. Enno levde han i draumen sin. Sidan
fekk han opne auga på Hege — om det viktige som var
skjedd, og som ho ikkje ville godta.
    Med eit brast han i:
    — Hm! sa han og slo tre gonger i golvet med skotåa.
    -Nå?
    — Nei ingen ting for deg.
    — Det ser ikkje slik ut, sa Hege. Du ser ut som du er
sprekkeferdig for å få fortelje eitkvart.
    Mattis åt fleire matbitar og var stum, men det var uråd
å halde seg.
    — Det er rart med det kva ein kan drøyme, berre når
ein vil, sa han.
    Hege var ikkje med på leiken.
    — Å har du drøymt, sa ho som det var luft og ingen­
 ting.
    — Hm! sa Mattis att.
   30
  — Du får heller seia det, elles sprekk du.
  Då ho tok til slik, vart draumen endå meir tydeleg og
verkeleg. Det vart nærepå sant.
  — Seia det eg drøymde?
  Ho nikka.
  — Det kan eg ikkje, sa han alvorleg og såg stort på
henne.
  — Nei så var det vel ikkje større stasen då, kan eg
tenke meg, sa Hege litt butt og slo i for han av den
skrøpelege kaffien som var i bruk her i huset. Ho var alt
på veg rett ifrå han.
  Mattis sa:
  — Bra folk talar ikkje om slikt, som det eg drøymde, så
veit du det.
  — Å jaså?
  — Nyttar deg ikkje å spørje og grava, Hege. Og så veit
du det vel.
  Ho vart ikkje det minste meir forviten, ho kom med
kaldt vatn:
  — Du kan no trøyste deg med at draumen er bakvend.
Du drøymer motsett av det som blir sant.
  — Kva! sette han i. Rykte seg for dessa orda hennar.
Kjendest som ho ville han vondt. Men ho visste ikkje kva
ho tala om, det var det. — Detta var styggare sagt enn
du veit greie på, sa han opprørd, og ville ikkje ha meir
mat. Han reis så kvast frå bordet at han lyfte bordplata
med eit stykke — trongt som han sat. Det flaut utover
med den tunne kaffien, og gjekk ein kopp dg.
  — Som du søler, Mattis.
  — Ja kvens skuld er det?
  Ho måtte no vel kjenne korleis ho dreiv på og øydela
for han.
  — Men du skal ikkje få øydelegge det for meg! sa han.
  — Så så, Mattis.
   Han sansa seg dg:
                                                    31
   — Nei det er det same, for her blir annleis no med
alle ting. Det byrja i natt.
   Hege mintest kor tverr ho var i natt, og angra ssg.
   — Eg skal bli med deg, og sjå på den rugda ein kveld.
Berre ikkje mas.
   — Det blir aldri som første gongen.
   Hege let det vera, ordna på bordet, og greip den halve
kufta si. I medan heldt ho auga med Mattis kva han
ville ta seg til. Han kjende godt at ho gjorde det og
spurde skarpt:
   — Er det noko no dg?
   — Ja, eg ser etter om du går bort i gardane, som du sa
du ville.
   Ho var nådelaus.
   — Ja men rugdetrekket —
   Hege vart hard.
   — Her hjelper ikkje noko fuglar og rugdetrekk. Når
du sa du ville, så skal du gå.
   Mattis vart redd. Måtte vera noko sers om å gjera for
Hege denne gongen, sidan ho var så stri. Visste ho enno
ikkje kva for ei plage det var? Han reis opp frå den
trygge plassen sin og spurde uroleg:
   — Er det på denne måten det er annleis i huset etter­
på rugda?
   — Vi får aldri gje opp, sa Hege, slik eg har sagt deg
tusen gonger.
   — Ja det kan du seia.
   Han tenkte seg om.
   — Kvifor har eg ikkje musklar så eg sprenger skjorta?
sa han høgt og skjerande.
   Hege svara ikkje.
   — Du spør aldri meg dul dreiv han på i øsinga si.
   — Om kva?
   — Om slikt ein ikkje skal spørje om.
   Hege sa skarpt:
  32
  — Ver still no.
  Her var vanskelege ting, for båe to.
  — Kan eg få vente til i morgon? bad han, og meinte
den audmykande gangen bort i gardane etter jobb. Ho
hadde så ofte vist seg å vera ei god syster — men no
byrja ho å bli fortare sinna enn før.
  — For i dag er i dag, skjønar du.
  — Ja ja, så gjer vi det slik, sa Hege.




  9
I dag var i dag.
   Mattis gjekk sveiv.
   Tinga var tre i draumen, tenkte han.
   Eg var annleis på tre slags vis.
   Han gjekk ikring i ein fin sommarmorgon. Hege sat
vel inne og furta fordi han ikkje ville gå — det fekk så
vera. Det nye var for nært og viktig. Friske vindar og
små angar var rundt han.
   Tre store omskifte. Dei var borte att i dag tidleg, han
trong ikkje innbille seg anna — hadde berre minnet om
det som tonar under seg der han gjekk. Uforvarande
trødde han på ein tone liksom, i marka, og tonen song
opp, trolla og var sann og verkeleg.
  Annleis på tre slags vis — men i dag var det i dag.
Underleg at Hege ikkje kan skjøne meir, tenkte han og
gjekk ned til vatnet.
  Der vart han ståande kaste stein uti, som ein unge.
Vatnet var blikkstilt, prøve å fiske ville ikkje nytte noko,
Mattis kunne difor trygt la fillebåten sin ligge i ro.
  Dei tre tinga. Dei var einstad rundt ikring han,' i natt

                                                       33
hadde han vori det sjøl. Alt han ynskte annleis hos seg,
hadde vori som ynsket.
   Han stod plumpa nevestore steinar ut i vatnet og var
dim i auga og fråverande.
   — Mattis! Mat! ropte Hege ovanfrå huset. Eit godt
heimekvinne-rop.
   Dei tre tinga gjorde eit hopp.
   Kom med det same! trong ho ikkje rope, Mattis var
kvik når matropet lydde, han kom seg fort opp bakken
og inn til bordet.
   — Du får tygge så lenge der er noko, sa Hege og skauv
maten bort til han. Han visste godt at tonen hennar
hekk i hop med nektinga hans om å gå på jobbleiting.
Så sa ho det slik.
   — Dersom ein no var annleis på tre slags vis, sa han
medan han åt opp maten.
   — Kva for tre ting er det?
   — Det heng ihop med detta du ikkje fekk veta. Og
med gjenter og —
   — Ja et no.
   — Du er aldri annleis enn du er, du, sa han arg. Du
kan ikkje bli med i det.
   — Å ja, sa Hege, har du så tenkt å ta den turen i
morgon?
   Ho er vel sta og merkeleg, tenkte han. Men så er det
slik det blir mat.
   — Når eg har sagt det, så gjer eg det nok, svara han
og gruste seg ved tanken på å stå hjelpelaus framfor
rivande flinke arbeidsfolk.
   Hege var i sving med kufta. Mattis sa mest bedande:
   — Vil du sjå fuglen når han kjem i kveld? Du sa i dag
tidleg at du ville gjera det eingong.
   — Ikkje i kveld, det blir så seint.
   — Men du sa —
   — Eg lyt heller få sova, sa Hege avgjort.

  34
   Mattis sa stivt:
   — Men dersom du no aldri vakna! då ville du koma
til å angre veldig.
   Det rykte i henne. Orda hans hadde em verknad han
ikkje skjøna.
   — Mattis! sette ho i, tei still!
   Han flydde. Ho sa eitkvart i ryggen hans, men han
tusta seg ut av døra, skremd.

   Om kvelden sat han på trammen med uroleg hjarte
og urolege fingrar. Hege hadde teki risken og lagt seg
til å sova likevel.
   Tida kom, for fuglen.
   Der kom låten hans, og der kom fuglevengene, baska
hjelpelaust på ein måte, fort klippande.
   Fuglevengene var oppe i den milde nattlufta, men dei
snerte dg inn i innste hjartet av Mattis. Ein mjuk, mørk
snert av noko uskjønleg. Mattis fyltest av det. Eg og
rugda liksom, tenkte han utan form.
   I glede lova han: i morgon går eg, slik Hege vil, der­
som her ikkje er torever. Lyn er lyn, då går eg ikkje —
og det veit ho.
   Han let rugda koma att heile to gonger, så gjekk han
til sengs i eit halvljost lunka sommar-rom. Men hadde
han venta at draumen skulle ta seg oppatt, så fekk han
lang nese. Ikkje så mykje som så, av noken gjentelund.




  10
Ospetoppane Mattis-og-Hege stod stranta i morgonsol
og djupblå himmel. Mattis gjekk forbi dei og opp på
landevegen. Han gjekk med samanbitne lepper: Kvifor
kjem her rugdetrekk dersom alt skal vera som før? Skal
                                                    35
 ein ikkje då berre bie og sjå om noko hender? Nei, sa
 Hege.
    Han var ikkje så villig no, som han var i natt etter å
 ha fått helsing frå den fuglen.
    Hadde Hege vori annleis enn ho var, så hadde ho aldri
 sendt han ut på denne nyttelause turen, det ville ho
 skjøna ho ikkje skulle. Men Hege blir aldri annleis. Ho
 treng ikkje bli det heller ho, så. Liksom.
    Han traska vidare.
    Straks han kom ut av skogholtet, låg heile grenda fram­
 for han. Gardane var, kvar ein omtrent, minne om eit
 eller anna mislykka dagsverk.
    På landevegen var det alt livleg. Bilane jaga folk ut i
veg-grøfta som vanleg. Vegkantane var dimt grå av opp-
sprøytt dust.
    Mattis ferdast somtid på denne vegen om han ikkje
skulle på arbeid dg. Det hendte at Hege sendte han til
handelsmannen med nokre kroner for å kjøpe mat, eller
han vart sendt dit med ei ferdig kufte. Det var alltid eit
vågestykke, det kunne gå bra, og det kunne ende i skam
og svie.
   Kring på gardane gjekk folk just til arbeidet no. Mattis
såg dei rundt ikring seg. Føresommar-arbeid. Reinsk av
ugras frå åkeren for det meste. Folk såg sterke og skarpe
ut, drog på arbeid like så sjølsagt som dei pusta og levde.
Nokre hadde ei rykande morgonpipe mellom tennene,
andre brukte munnen til å plystre litt, andre slengde
berre med armane.
   Skulle han gå på folk med spørsmål straks? Inn på det
første det beste tunet? Å nei. Dei ville berre bli lei seg
fordi dei måtte finne på noko slags skrøne om at det
ikkje høvde for dei i dag. Han let den eine garden etter
den andre ligge i fred for seg. Folk anda vel lettare når
han var komen framom, så dei såg han i ryggen, innbilte
han seg.
  36
   Men det er knapt at de har hatt ein slik draum som
eg! tenkte han. Tanken gjorde godt.
  Dei skamfulle minna hans var mange, men det var stor
skilnad på dei. Somme av dei karane han møtte her no,
hadde han prøvt å arbeide i lag med, og minnet om det
fekk han til å sjå rett ned i vegen. Den andre skunda
seg dg helst forbi — som dei hadde eit sams nederlag å
dekke over.
  I dag vil her sikkert bli eit nytt. Hege veit det godt,
og eg veit det godt.
  No vil eg snu, tenkte han, eg greier ikkje å gå opp på
desse gardane der alle kjenner meg føreåt.
  Men så underleg:
  Ikkje før hadde han tenkt det, så gjorde han tvert
imot. Han stega ut av storvegen og gjekk opp i eit tun.
Kva var det som gjekk av han? Eit minne som blenkte
opp. Just ifrå det tunet kunne han minnast ei lita hen­
ding som ikkje hadde enda skammeleg.
  Kanskje der var eitkvart å styrke seg på i dag dg.


   Mattis møtte mannen på garden like framfor hushyrna.
Mannen, og ein gut og ei gjente stod der med kvar si
lette ugrashakke i hendene, ferdige til å gå på turnips-
åkeren. Mattis såg ikkje på dei før han var tett ved dei,
då dukka andletet hans opp framfor dei som opp over
ein kant.
  — Goddag, har du arbeid for meg? spurde han over
hals og hovud, og granska mannen med redde auga. Her
galdt det å ikkje tenke seg om. Dei to unge fekk han
vride seg ifrå så han hadde dei i ryggen.
  Mannen svara sanneleg i same duren, fekk ikkje tenkt
han heller.
        /
  — Ja kan du tynne turnips, så.
  Mattis gapte litt, så smilte han stort.

                                                    37
   — Var det ikkje det eg visste, sa han. Nar det ikkje er
som før, så må det vera slik.
   — Kva meiner du?
   — Å det var berre noko, sa Mattis. Noko som er mykje
annleis i dag for meg. Men som ikkje du har noko greie
på.
   Gjenta og guten hadde flytt seg så dei var på framsida
av Mattis no. Dei byrja å byte augekast, og på ein måte
som Mattis godt kjende til, og som ikkje varsla bra for
han.
   — Det heng i hop med eit rugdetrekk, sa Mattis fort
og nervøst til mannen.
   — Rugdetrekk?
   — Ja veit du ikkje kva det er? spurde Mattis opp-
kvikka.
   No hadde vel mannen fått tenkt seg om, kva for ein
kar han hadde for seg, men no var det for seint, han ville
vel ikkje gå frå ordet sitt.
   — Rugder har eg høyrt gjete, sa han. Men det var alt­
så denne turnipsåkeren du hadde hug på. Vi får vel finne
ei hakke for deg dg då — så kan vi kapp-tynne.
   Mannen syntes han måtte seia dette siste, det var vel
uråd å halde innom tennene.
   Mattis hadde tunn hud, og han kjende det nok.
   — Ja kanskje vi skal kapp-springe dg, sa han og lo litt.
Ein lått han fekk til å låte mest som verkeleg leing.
   Mannen vart litt paff, men skunda seg og lo med.
   — Ja sjå kven som kjem først til nepene, meiner du
vel?
   Dei hadde det lystig, skiftest om å vera meir kar enn
den andre.
   — Men du vil vel ha ein matbit før du byrjar? spurde
mannen og stoppa moroa.
   Mattis riste på hovudet.
   — Vi har då mat heime.
  38
   Fint å kunne seia slik, kjende han.
   Deretter var det å arbeide. Mattis fikk utlevert ei
ugrashakke, og gjekk i lag med dei andre bort på turnips-
åkeren. Denne teigen var styggeleg vid, syntest Mattis,
ein såg ikkje enden på han, han runda seg over ein rygg
og vart borte.
   Mattis vende seg til mannen på garden og sa med uvilje
i mælet:
   — Kva skal du med så mykje turnips?
   Uvillig og uforståande stod han.
   — Alt no? før vi har byrja jamvel? sa mannen på gar­
den. Det let meiningslaust, men for Mattis Tusten var
der klar tale, og han dukka seg.
  — Kan eg ta desse her? spurde han hastig for å koma
bort frå emnet. Han viste til nepe-rendene rett iramfør
føtene.
   Mannen nikka.
   — Ja eg går ut ifrå at du har vori med på slikt arbeid
før, Mattis, så du veit kor langt det skal vera mellom
plantene vi sparer att?
   Mannen var nok nøydd til å seia detta, for tynninga
var eit viktig arbeid, som kunne avgjera årsgrøda og der­
med løna for strevet
   — Korleis kunne eg ha blitt nærepå firti år elles? sa
Mattis. Det manglar berre tre, la han tij. Her galdt det
å morske seg opp. Han var litt stolt over svaret sitt.
  — Sant nok, svara mannen, men eg spurde kor langt
du har lært at det skal vera mellom plantene. Vil du kan­
skje vise meg det?
   Mattis viste med peikefingrane. Heilt på slump.
   — Nei, sa mannen, då har du lært av ein som ikkje
kunne stort. Slik skal det vera.
   Mattis dukka seg påny.
  Gjenta og guten skifte augekast. Dei hadde stilt seg
opp så dei fekk arbeide side om side. Mattis fekk seg
                                                    39
tildelt to rader turnipsplanter mellom gjenta og man­
nen på garden. Dette likte Mattis godt.
   — Pang! sa guten høgt, så starter vi! Kven kjem først
i land på hi sida?
   Han kikka på gjenta og lo. Dei lo gjerne til einannen,
dessa to, og såg einannen i auga. Mattis hadde fått ein
liten mistanke med ein gong han merkte det.
   Men pang, no var det berre å legge i veg. Mattis prøvde
å gjera som dei andre, og vera like snar som dei i rørs­
lene. Ugraset sat på skråningane av turnipsrillen og
inne mellom plantene på rille-egga, og overalt. No skulle
det rykkast opp og prisgjevast til solsteiken. Dertil var
det reint for tett med nepeplanter dg, så det måtte rivast
opp ei mengd av dei. Alt dette skulle Mattis greie fort
og sikkert, både med hakka, og der var det vrangt å
koma til, med hendene.
   Han var nervøs. Kunne slett ikkje.
   Snart byrja vel dette vanlege, med tankane hans som
slo seg vrange når han var på arbeid, som la seg i kross
og øydela arbeidsevna hans.
   Ikkje før hadde han tenkt det, så var det der: byrja
med kross-trådar ned til fingrane, på tvers av det han
ville, og seinka farten.
   Det kremta til venstre for han. Mannen sjøl, der han
lutte seg over sine eigne tumipsvoner, og plukka og
stelte godt med dei.
   Mattis var med ein gong på vakt. Men det trong no
ikkje tyde noko. Folk kremtar no av og til berre i lause
lufta dg.
   Men meir og meir nervøs vart Mattis, fomla med fing­
rane mellom plantene og tok feil plante. Hakka si fekk
han ikkje sving på, ho var for stiv.
   — Denne hakka er eg ikkje van med, fortalde han til
mannen, skaftet er for langt.
   — Ja la henne ligge du, sa mannen, det er like bra du
  40
 brukar fingrane. Ein gjer det meir ordentleg dg, når ein
 brukar fingrar.
    — Det var godt du sa, sa Mattis hjarteleg. Han kjende
ein venleg liten stønad i orda av mannen, ein stønad som
 trongst imot dei to unge.
    Han heldt fylgje med dei unge dg, dei første metrane.
Han hadde då ti fingrar å klype ugras med. Gjenta og
guten fylgdest så det var svært. Moro hadde dei det til
og med, trass i det fortærande arbeidet. Mattis hadde
longe skjøna at det var eit kjærastpar. Det var tregaleg,
men moro å sjå på dg, spennande. Mattis trudde ikkje
han hadde vori så nær eit kjærastpar før.
   Gjenta såg bort på Mattis med glade auga. Han trong
ikkje vera redd henne, ho var drukken i auga likefram,
så glad var ho i guten ved sida av seg. Ho lo til alt han
sa. Endeleg vende ho seg dg til Mattis, som venta sårt.
Det gjorde så godt i han, at det kunne ikkje seiast. Eit
slikt rundt, leande gjenteandlet var vendt mot han i
glede.
   — Godt du vart med, så vi er fleir om denne fæle tei­
gen, sa ho. Sa det i god tru liksom. Og Mattis var ferdig
til å tru det slik ho sa det. Tru på seg sjøl. Han vart
motigare, og ville takke og gle denne gjenta med ein
ting han hadde i bakhand:
   — Har du noken gong høyrt tale om rugdetrekk?
spurte han henne. Dei var så nær hinannen på kvar si
rand, at han kunne seia dette lågt og privat.
   Ho svara fort og tankelaust:
   — Har eg vel. Kva då?
   — Ikkje noko.
   Mattis tenkte i grunnen mest på dette: no talar eg med
ei gjente. Og dette er kanskje berre ei lita byrjing.
   — Men du har vel aldri hatt eit slikt trekk like over
huset ditt, du? heldt han fram og hadde ein uvant trygg
bakgrunn.
                                                    41
   Gjenta riste på hovudet. Samstundes var ho i sving
med lukinga, reiv opp lubben og livsfrisk meldestokk og
slengde bort til visning i solsteiken. Mattis arbeidde etter
evne på si rand jamsides. Og så tala dei.
   — Å nei du har vel heller ikkje rugdetrekk over sjølve
huset ditt, kan eg tru, sa ho utan å meine noko vondt.
   — Kven veit, sa Mattis.
   Innvendes i han perla det.
   — Ja då så, sa gjenta fråverande, oppteken av lukinga,
og av guten på hi sida.
   Dermed nemnde dei ikkje meir om tingen. Mattis syn­
test han hadde fått fortalt det rektig lurt. Han likte
denne gjenta — men ho hadde kjærast attmed seg, så han
måtte vel ikkje tala større med henne.
   Det er strengt slik, visste han. Berre få tala med henne
litt til, så skulle han slutte.
   — Eg — byrja han, men miste kontakten. Guten var
der no, og han klypte gjenta i den nakne leggen hennar.
Straks var ho borte for Mattis. Var som det aldri fanst
noko på den kanten av henne.
   Ja ja, det gjekk litt annleis enn i draumen, slo han
fast. Men kanskje det var best at detta ikkje vart meir,
her er så strengt på mange vis.
   Verst at han tapte mykje tid med all denne tenkinga
— no byrja kjærastane å dra framom han med rendene
sine. Om litt var dei eit godt stykke framom, så han såg
dei i ryggen. Mattis kvakk til, og vende seg til mannen
sjøl. Då kvakk han endå ein gong: mannen var i gang
med tre render. Til å byrje med hadde han to som dei
hine.
   — Korleis har det seg at du grev i tre render? spurde
Mattis utan vidare.
   — Å, sa mannen og drog på det, det er betre å fylgjast
på den måten — på ein måte i alle fall, sa han og øydela
meldestokk og kattnos så det fauk.
  42
   Mattis tenkte ikkje meir over det, men han gjekk
nærare inntil mannen og sa halvt kviskrande:
   — Dei er kjærastar dessa, trur eg. Det ser då slik ut.
   Mannen nikka.
   — Visste du det føreåt kanskje?
   — Ja, sa mannen. Det var difor eg fekk tak i dei, for­
talde han halv-kviskrande han dg, og blinka til Mattis.
Ein må helst ha slike til å tynne turnips, ser du. Dei mer­
kar ikkje kor keisamt og tungt det er. Med slike som deg
og meg er det annleis, skjønar du.
   Dette var ein klok mann. Mattis vart mest redd å vera
i nærleiken hans — endå det var klart at denne mannen
hadde vori venleg mot han i dag, var venleg stemt mot
han heile tida. Nei han var ikkje redd, han kunne tala
med mannen her, og skjøna svært godt at her kunne vera
tungt og keisamt.
   — Å ja vi merkar no korleis det verkeleg er å tynne
turnips, sa han.
   — Ikkje enno, svara mannen avgjort. Vi er vel ikkje
trota i det same vi byrjar, vel?
   Så måtte Mattis dukke seg att.
   — Nei det er sant, sa han.
   Endå mannen hadde tre rader, drog han no fort fram­
om. Då gjekk han likegodt over til to, som det var skik­
ken. Dermed var det heller ikkje lenge før han drog ifrå
for alvor.
   Mattis sette i hjelpelaus:
   — Reiser du ifrå meg?
   — Må nok det, sa mannen. Du får koma etter så
fort du kan, veit du.
   — Ja men du ser då korleis eg driv på.
   — Ym, sa mannen nede i meldestokkane.
   Så var Mattis åleine. Ym, var det siste mannen sa. Kor­
leis skulle han tyde det? Mattis vart nervøs på ny, fekk
det sterkare med den vanlege forvirringa mellom tankar
                                                      43
og arbeid. Rendene hans hekk att som ei rompe som vart
 lenger og lenger. Lat-rompe, som det visstnok heitte.
   Det er inga lat-rompe dette, sa han til seg sjøl, eg kan
ikkje fortare.
   Men rompa hekk der no til skam, når ein var så sår
overfor slikt som Mattis var. Rendene hans lyste fresende
grøne og lodne av ugras — og på båe sider låg det mold-
brune, reine render, med ei jamn rad turnipsplanter på
øvste ryggen.
   Berre ein kunne ha stansa dei tynnarane med eitkvart,
så dei ikkje flaug ifrå ein. Dette bar gali i veg. Mannen
på garden var ein med fei i, no hadde han nådd att
kjærastparet, og no ville snart alle tre bende over den
vesle bakkekammen og bli borte i unnaskråningen der.
   Der skjedde det.
   Mattis stod att og var liksom einsam på åkeren. Han
stod einsam og sveitt. Sola hadde fått godt tak, og skjorta
klibba utriveleg på den heite ryggen.
   Så mykje nepe! tenkte han med uvilje. Kva skal det
vera godt for? Liksom det ikkje var andre ting enn nepe!
   Mattis hadde longe slutta med å gå halvkroket, han
stod på kne, ok seg fram på den måten. Fingrane hans
gjorde ikkje det dei vart sett til, dei tok feil av tan­
kane hans, av og til stansa dei heile arbeidet.
   Alt dette kjende han så vel frå før, var innstilt på det.
Han dreiv på det han vann, men tankane strøymde styr-
lause. Om ei stund vart han var at han rykte opp turnips-
plantene og let meldestokken stå. Då skvatt han, reiste
seg opp og stod og skalv.
   Er eg ved å bli —
   Nei nei.
   Der kom mannen og kjærastane bendande over kam­
men att frå hi sida, med kvar sine nye to render. Idet
dei dukka opp lyfte gjenta litt på hovudet og vinka så
smått til Mattis borte i vonløysa hans. Ein slik liten veiv
  44
  med handa berre, mellom to ugras-plukk. Men kva var
  det ikkje som skjedde med han.
     Det skal ho ikkje ha gjort for ingenting, lova han, det
  må eg då kunne blande meg i. Når dei kryssa einannen
  om ei stund, ville han få høve til å seia det, på tvers av
  heila kjærasten hennar.
    Han vart dg sikrare på handa ei stund. Krabba fram på
  kne, og plukka. Og tok rette plantene. No då dei kom
  mot einannen, såg det ut som Mattis flutte seg så det
  dugde, det vart fort stuttare mellom dei. Men Mattis
 plukka ikkje no, i staden såg han seg bort på kjærast-
 paret.
    Dette var nok eit ekte kjærastpar.
    Ikkje under at mannen var nøgd med dei, og kikka
 på dei i farten og smilte til dei. Det kunne ikkje vera
 berre arbeidet han tenkte på — dei to gjorde det trive­
 leg på åkeren for alle. Dei lo og småskravla, og samstun­
 des arbeidde dei kjapt og plent. Av og til fekk dei høve
 til å koma ekstra nær einannen, og Mattis merkte seg
nøye mange små ting som dei gjorde då og som kunne
vera bra å veta.
    Slik var altså eit ekte kjærastpar. Den heldige mannen
på garden fylgdest med dei, i sine eigne plukkerender.
Mellom desse folka og Mattis var det no eit mørkt, rein­
ska belte. Hans eigne to rader lå stygge og bortgløymde
å sjå til, framfor han.
    Men ikkje råd med: han måtte høyre og sjå på dei to
blom-unge. Den boblande gleda. Dessa rare auga.
   No var dei attved han. Perlande lått, tvers gjennom alt
tjåk.
   Mattis reis opp.
   — Om de aldri så mykje er kjærastar, så vil eg — byrja
han med vilt mot, og såg rett på den strålande gjenta.
Så stoppa hari opp.
   Dei andre venta forundra, både gjenta og guten. Ikkje

                                                     45
flirande heller — det hindra Mattis sjøl utan å veta det,
med tilbedinga som låg over han, over andletet hans og i
tonen hans.
   Mannen hadde dg stansa opp i all stille borte i farvegen
sin.
   Dei venta fåfengt. Endeleg sa mannen halvhøgt og
blanda seg i:
   — Tal ut då, Mattis.
   Gjenta sa ingenting, heller ikkje guten, dei venta
spende.
   Venta fåfengt gjorde dei alle. Det skulle ikkje bli meir,
detta Mattis byrja på — men det var då som han fekk
fest ein streng borti eitkvart, og ikkje låg baska einsam.
Han ville nok sagt mykje meir, og på ein annen måte,
det kom bort som vanleg, virra seg inn i uvedkomande
ting.
   — Ja for det er de då! sa han til slutt, og skøytte på
der han hadde stansa.
   — Ja, svara gjenta, det er vi.
   — Ja ein skulle ha stelt seg slik, datt det ut av han
før han visste ord av.
   — Slikt kan vel rette seg, sa gjenta og nikka til han
som om ingenting var.
   Han tenkte: til henne kunne eg fortalt draumen min
frå ende til annen.
   — Ja det blir ikkje meir med detta her, mumla han
lei seg, eg meiner: med det eg ville seia.
   — Synd det, sa gjenta.
   — Pang! sa guten og minte dei to om at han var der
dg, og om at det var kapp-tynning.
   Bortanfor dei lo den heldige mannen som hadde fått
slike velsigna arbeidsfolk. Mattis tust rekna han vel ikkje
med, det gjorde ingen.
   — Å ja ja, sa gjenta som svar på pang, eg høyrer det
nok må du tru.
  46
  Pang, sa det i Mattis, stilt, og vend mot guten som
hadde fått seg ein liten smikk.
  Alle kom i gang att.
  Sola steikte meir og meir. I dalane mellom rillane låg
opprykte kleke vokstrar og visna fortapte. Molda lukta
varmt.


    Mattis kikka bak seg, på mannen: Var han trøytt og
 elendig no tru? Nei det var han nok ikkje, sterk og skarp
 som han var. Mattis var no både trøytt og tyrst, og for­
villa i fingrane. Gjenta hadde kvikka han godt opp, men
det seig bort når ein kjende seg forfylgd av eit arbeid ein
 ikkje rådde med. Og no drog dei tre ifrå han på den
ryggvende kanten, og gjorde her øyde og stussleg. Rett
som det var måtte han stanse fordi tankane kom i kross,
så han sleit opp det som skulle bli turnips, og let ugraset
 . o
sta.
   Endå meir forleten vart han då han omsider nådde
opp på ryggen av teigen og måtte bende nedover på
andre sida. Dei andre var som borte for godt.
   Rendene hans lyste frodiggrøne og utmanende. Han
grov, og tenkte: eg lyt då tene til kosten. Deretter sat han
still ei stund. Ingen såg han, og tanke-villa øydela alle
handgrep. Altfor godt å sitje var det dg, når ein var
sliten.
   Med ein rykk i seg såg han om ei stund korleis dei tre
dukka opp over kanten att. Var dei alt deri Han fomla
seg i gang, og drap mange fine planter. Godt det kom folk
i alle fall, på denne trøysteslause baksida. Kjærastparet
var ikkje fullt så kvitrande som før, men likevel. Og
mannen var nok ikkje trøytt. Når ein har så stor åker, då
blir ein ikkje trøytt, då driv ein på i staden. Han aldri
såg opp.
   Dei kvakk ved noko som let så merkeleg, det var Mattis.

                                                      47
   — Vil de stanse litt! sa han høgmælt. Eit rop som braut
seg fram.
   Mannen rette seg fort opp, skvette sveitten av panna si
med ei moldhand. Sveitt var han.
   Kva er det, Mattis?
    Mattis var ille faren. Endå han ikkje hadde gjort
ein heil tur etter åkeren enno, så var han sliten. Under
nasen hadde han fått som ein veik bart, det var mold-
røyken som la seg slik. Kanskje hine hadde det dg, men
på dei gjorde det ikkje noko. Mattis gjekk usikkert bort
til mannen:
   — De ser vel at eg blir attliggande?
   Mannen svara uvillig:
   — Ja kva så?
   — Visste du det?
   Mannen slo det bort, ja ja —
   — Nei eg likar ikkje så innvikla arbeid, sa Mattis alvor­
leg.
   — Nei det er så det, svara mannen, og bøyde seg djupt
over plantene.
   Mattis var freista til å spørje: vil du eg skal slutte?
men heldt det inne. Mannen murka og sa eitkvart med
seg sjøl. Kjærastparet brukte stansen til å klype einannen
litt.
   Mannen spurde så rett ut:
   — Skal vi ta rendene dine?
   Ei grå sky drog framfor auga. Eitkvart kjent frå det
gamle livet, akkurat som før rugdetrekket.
   — Ikkje enno, svara han hardt.
   — Nei vel.
   Mannen bøygde seg med hakka si.
   Mattis skulle bort til plassen sin, men i forbifarten såg
han bedande på gjenta, om ho ikkje kunne gjera eit­
kvart til lette og hugging — ho som var glad og ung og
hadde ein gut.
  48
   Han kremta litt, som eit signal at han trong hastig
hjelp.
   Ho skjøna det visst. Smilte til han og liksom minte han
om at her er du og eg, og vinkar til einannen på åkeren.
   Meir trongst det ikkje. Han høyrde det dg så tydeleg, at
han tok det oppatt med ord:
   — Ja her er du og eg på åkeren, sa han, like blidt og
fint, men ikkje så hemmeleg som det ho hadde gjort.
   — Det er vi det, sa gjenta.
   Ho stod verkeleg og såg på han, om han var aldri så
tufsen, ho var riven med.
   — Pang! sa guten og klypte henne i leggen — såg ut
som det var det moroaste han visste — og så var gjenta
kjærast og oppslukt att.
   — Ja, sa mannen dg.
   Han med den store teigen. Dei såg på han som snarast
og visste kva han meinte, det var pang.
   På nytt for dei tre forbi Mattis. Mattis såg bort på dei
og syntest at dei hadde med seg her just alt det han
drøymde om: dei tre tinga. Desse folka var ikkje gjorde
av anna enn just dessa tre tinga. Dei velte seg reint i å
vera det og brydde seg ikkje om det, visste ikkje av det,
såg det ut til. Korleis kunne dei gå som ingenting var,
og tynne ein tumips-åker?
   Han låg på gruve og plukka, tankane hans for vilt.
Hjelp meg, tenkte han.
   Men tankane vimsa som før, ville han ta eit ugras, så
tok han ei nepe.
   Så vil ingen hjelpe meg då, tenkte han og byrja å sjå
svart og raudt
   Dei verdfulle plantane var dg rektig til å arge seg over,
dei stod trådsmale og ynkelege når han hadde rivi ifrå
alt som dei stødde seg til. Mattis hadde hug å skjelle dei
ut i armoda si, og kalle dei elendige små krøkar som ikkje
var verd at ein låg her og hadde det trasig. Tankane for

  3. Fuglane                                          49
att og fram. Som dette brukte det altså å gå når han
kom på arbeid — så det var inga forandring. Det var det
som i grunnen låg murra bakom i dag: inga forandring,
einast det velkjende.

   Gudskjelov at det ropte frå dei usynlege bortom åker-
ryggen;
   — Mattis!
   Mannen sjøl ropte, han med klokskapen. Dei to med
venleiken og styrken tagde still, men var der nok. Alle
tre tinga var der.
   — Er det mat! ropte Mattis imot, lynsnart.
   — Ja, kom! ropte den usynlege mannen. Dei hugnad­
same ropa sigla fram og attende over ryggen på åkeren.
Mattis var alt på veg.
   Enno stod det att ein stubb av det første rilleparet hans
Mattis. Men han såg i alle fall enden, så det kunne vori
verre, tenkte han, litt kvikare no sidan det bar beint til
eit velfylt matbord.

   Dei andre sa ikkje eit ord om at han hadde gjort det
klent, då han slo lag med dei for å gå av åkeren. Ikkje
eit ord sa dei — men Mattis var så sikker på at dei just
ikkje tenkte på anna, at det først demte seg opp, og sidan
braut laust:
   — De kan seia alt de meiner! sa han til dei, der dei
vaska mold-nevane sine i bekken.
   — Kva meiner vi då? spurde guten. Det var det første
han hadde sagt til Mattis.
   — Det veit eg godt, sa Mattis, som brann innvendes og
måtte plage seg endå litt meir.
   — Ja ja, sa mannen, no skal vi heim og få oss mat
Kvile litt og —
   Dei vaska hendene sine i ein klar liten rennanbekk, i
nærleiken av åker-reina. Gjenta vaska hendene i same
  50
kulpen som Mattis. Nedi vatnet, som var oppgrugga av
moldhendene, kom han borti henne, der dei duppa sam­
stundes. Det for ein eldstøyt gjennom han. Så reinska det
rennande vatnet seg sjøl og kulpen vart blank att, og med
nyvaska hender nedi. Men no torde han ikkje bort til dei.
   Gjenta såg på han, og han fekk ikkje noko tid å tenke
seg om. Han rende til og sa:
   — Det var mest som å ta i eit elektrisk gjerde.
   Han syntest etterpå at det var bra sagt, men ho vende
seg berre bort. Ho lo vel ikkje? Kjærasten vaska dg
nevane tett ved, og då han var ferdig, tok han gjenta
kring livet som det var ein kvardags ting å gjera — og
slik gjekk dei mot garden og maten. Kanskje dei ikkje
var trøytte heller. Mattis tenkte på korleis armen til
guten bulta seg inni skjorta — og så slo han alt samen
kring livet av gjenta si. Slik var det når det var rett.
   — Goddag, Mattis.
   Det var kona på garden. Ho tok venleg imot Mattis.
Maten hennar var bra, og Mattis åt dugeleg. Ein har
likevel noko att for det, sa han seg. Han vart slapp og
svevntung av kjøtmåltidet, så han la seg ute på bakken.
Kvar det vart av kjærastane såg han ikkje. Han sovna.




  11
Då Mattis vakna, var han som kokt etter å ha legi
sovi midt i høgstdags-sola. Det første han såg, då han
fekk greidd opp i skallen, var dei tre tumips-tynnarane
på åkeren. Dei låg bøygde over render langt borte på
den fæle teigen. Og dei hadde vori der lenge, det viste
arbeidet som var gjort.
  Dei hadde gått utan å vekke han. Skamma ved dette

                                                   51
var vel ikkje meir enn han hadde fortent. Med han stod
svelgde det, kom kona ut av huset og gjekk bort til han,
sa like fram:
   — Ja det var eg som sa dei ikkje skulle vekke deg. Han
ville ruske i deg, han, men eg syntest du kunne heller
få sova når du sov så godt. Det er eit par timar sidan no.
   Mattis blinka, visste ikkje kva han skulle seia. Kona var
venleg. Og nå skjøna han kvifor han brått gjekk av
storvegen og hit i dag tidleg. Minnet om detta andletet
sat i han, frå eingong før. Han hadde stått framfor det
før.
   — Du sov kanskje lite, natta før dg? spurde kona og la
fram ei brukeleg orsaking.
   — Å ja! sa han, eg har ikke sovi i to netter. Vi har
fått rugdetrekk over huset.
   Han sa det på ein måte så ho stussa, men berre ein
blink, til ho kom i hug kven ho hadde framfor seg. Han
såg det godt.
   — Javisst, svara ho roleg. Ja då er det ikkje for mykje
om ein søv ut. Korleis kom det rugdetrekket då? spurde
ho tolmodig.
   Mattis ljosna.
   — Det berre kom. Seint om kvelden. Eg drøymer så
rart etterpå dg at.
   — Jaså. Men draumar skal ein vel helst ha for seg sjøl,
så dei vil vi ikkje inn på, sa kona som hadde mangt å
gjera.
   Dette var nok dg eit klokt menneske, skjøna han. Han
såg uroleg bort på turnips-tynnarane som gjekk der
sveitta. Kona skjøna det.
   — Sei no kva du helst vil, sa ho, vil du bort til dei
hine på åkeren, eller vil du inn til meg og få ein kaffi­
kopp?
   — Då blir det nok kaffien, det er så rart med det, sa
han kvikt.
  52
   — No syntest eg du valde godt, sa kona.
   — Men det er moro å sjå på kjærastane dg, sa Mattis for
å ikkje ljuge.
   — Å ja, no let vi kjærastane tynne, du og eg, og så
drikk vi kaffi.
   — Ja når det går an, så.
   Slik skulle koner vera, tenkte han, og fylgde etter inn
i kjøkkenet.
   Dei drakk god kaffi. Kona spurde etter syster hans kva
ho dreiv med.
   — Det er dei evige kuftene det, veit du.
   Så sat dei tagde. Mattis fekk vondt ved tanken på Hege
som måtte fø han.
   — Så fæl til å eta er eg dg at, fortalde han. Til denne
kona her måtte han ikkje skrøne. Alt ho tener, et eg
opp, fortalde han.
   Kona svara ikkje noko på det, såg etter at han stadig
hadde kaffi.
   — No er ho grå dg, sa han.
   Kona tagde.
   — Det er ikkje godt å ha meg, sa han.
   Då reis kona opp og sa nærepå kvast:
   — Tei no med detta, Mattis.
   Skulle han teia? Det sleit i han etter å få tala om seg
sjøl og flokane sine. Var ikkje ofte ein råka ut for dette:
fekk sitje og drikke god kaffi og tala med koner av hjar­
tans trong.
   — Nei må eg ikkje, så, sa han.
   Mælet hans skalv.
   Kona fann seg til eit ærend i siderommet så lenge, så
Mattis fekk vera åleine. Då ho kom innatt, hadde ikkje
Mattis rørt ein finger liksom, han var midt i det vrange
og uskjønlege, sat ferdig med eit hovudspørsmål, og
byrja:
  — Men spørje deg om noko må eg vel?

                                                     53
   Ho nikka, men ikkje serleg villig.
  — Spørje kan du no. Så får vi sjå om eg vil svara eller
ikkje. Om eg kan.
   Mattis spurde:
   — Kvifor er det slik det er?
   Kona riste på hovudet. Det var alt. Han torde ikkje
spørje ein gong til. Han venta tolmodig. Tolmodig utan­
på. Rasande utolmodig inni. Han vende seg til henne på
ny. Ho riste på hovudet på ny.
  — Vil du ha meir kaffi? sa ho.
   Han skjøna og skjøna ikkje. Kulsa. Såg ned i ein av­
grunn av gåter.
  — Det kan du lite på, sa han om kaffien.
  — Men no har altså den rugda komi? heldt han fram
som eit spørsmål.
  — Ja den har nok aldri vi sett over huset vårt, sa kona
fort og glad over å få seia slik. Sit no du, sa ho, og så var
ho borte ei lita stund medan det vonde spørsmålet fekk
legge seg ned att, nedi botnen sin.

   Tida gjekk, Mattis sat.
   — No tenker eg dei sveittar, sa han til kona. Kona laga
i stand mat til neste mål, det var snart.
   — Trur du eg skal bortpå?
   — For seint det no. Nå kjem dei om ei lita stund. Sit i
ro, sa ho då ho skjøna kor rådvill han var, dei ville
ikkje like eingong, om du kom slik.
   Ho var myndig i mæle og miner. Mattis vreid seg på
stolen og gruva for å møte arbeidslaget. Kona gjekk om
litt ut på tunet og ropte dei heim. No skulle ein gjeme
vori derborte og fått vaska hender i den bekkekulpen.
   Der kom dei. Døra stod oppe. Dei somla litt derute.
Mattis, som hadde så gode øyre, lydde spent om det var
sagt Tusten derute. Ja. Guten sa ordet. Samanhengen
fekk ikkje Mattis tak i. Nå kom dei inn alle tre. Mattis
  54
verkte i stolen. Full av skam måtte han vende seg til
mannen på garden:
   — Eg skulle no vori bortpå og greidd den stubben som
står att av rendene mine dg eg, men så vart eg boden på
kaffi.
   Mannen nikka stutt. Han var trøytt i ryggen, og difor
ikkje så venleg stemt som i dag tidleg.
  — Den rompa har vi greidd for lenge sidan, svara han.
Vi kunne ikkje ha slikt ståande att.
   Kjærastparet gjekk forbi Mattis som dei aldri såg han,
såg brydde ut.
  — Kom no og få deg mat, Mattis sa mannen likevel.
Han hoppa over heile greia trass alt.
   — Ja det skal bli godt med mat no, svara Mattis. På
same tid stunde han inni seg.
   Det som hjelpte han ved bordet, var likevel kjæras­
tane. Så unge som dei var, så hadde han venta sideglytt
og flir — men dei sat fint, såg snilt på han. Så hadde vel
kona sagt det med dei derute, kva dei måtte gjera. Han
kjende til mangt slikt. Skil meg ikkje korleis det heng i
hop, sa han og gjorde det om til eit hastig velvære.
   Berre synd at dessa to ungdomane no var så trøytte at
dei ikkje greidde å vera så mykje kjærastar som i dag tid­
leg. Det er stor synd at det skal vera slik! tenkte han.
Han hadde sterk trong etter å tala med gjenta om detta,
no medan dei sat overfor einannen og fekk mat. Han
kvilte auga på henne. Ho hadde nyvaska gjente-hender
på bordet, og var likeleg.
   — Er du trøytt? byrja han, han fekk våge seg til.
   Utan å veta det, hadde han spurt mildt som ei mor,
og alle ved bordet såg på han og forundra seg. Gjenta
vart raud, og svara mest ikkje.
   — Ja, sa ho fort og lågmælt, såg mot detta ho ikkje
kjende som anna enn godt og forståande, og som heldt
henne fast.
                                                     55
    Alle venta på meir frå Mattis, og det hadde han:
   — Det er mest synd å vera kjærastar dg då! sa han. No
la det seg visst på tverke for han og vart umogeleg. Men
det var då detta han meinte.
   Alle kunne le fritt, og få eta att. Mattis måtte dg le.
Hadde han vori skarp likevel? Han lo som ein hest, og
dei andre måtte le av låtten hans. Så vart det svært stilt.
Stilt som etter eit hogg. Kva var det? Ingen visste det.
   Dei gjekk frå bordet. Arbeidet var slutt for i dag, og
mannen spurde kjærastparet om dei kunne koma att og
hjelpe han i morgon?
   — Må vel det, svara dei og gjekk. Mattis såg langt etter
dei. Han sjøl kom nok ikkje att i morgon, kunne difor
ikkje få gle seg ved synet av dei.
   — Nei du vil vel ikkje ha meg i morgon? fekk han
seg til å spørje. Etter som dagen hadde gått for han, så
var det nærepå ublygt.
   Mannen likte seg heller ikkje.
   — Er vel ikkje større nytte i det, måtte han svara, eller
kva trur du sjøl om det? Men no skal vi ha oppgjer for
i dag.
   — Nei! Eg gjorde ikkje noko, så. Det er slik, så.
   — Å litt oppgjer må du ha.
   — Ja for to rader då! sa Mattis mest vilt. Men ikkje
for meir. Rekne det ut.
   Her vart vanskeleg for båe partar. Mattis fanga opp
ei fort blinking frå kona til mannen. Mannen sa:
   — Jaja, så får vi gjera det slik. For to rader. Så er det
no grei skuring.
   Mannen betalte det og sa takk for arbeidet som skikken
er.
   — Hm! sa Mattis for seg sjøl.
   — Var det noko?
   — Nei. Berre grei skuring.
   Grei skuring, mumla han med sjølve seg, vart mest god
 56
all igjennom av dei to fine orda. Slik er talen mellom
menn.
   Han tok hatten sin.
  — Ja det var det, sa han ved døra. Mannen og kona såg
usikre på han.




   12
 Heime sat Hege ute med arbeidet sitt. Ho hadde sett seg
 så ho hadde utsyn til stigen ned frå storvegen. Mattis
 såg henne som eit uviktig lite nyste med det same han
 svinga inn på rudningen.
    Slikt eit lite ting når ein såg henne herfrå. Ihop-
 kropen. Ikkje noko.
    Kva tru som er inni henne? kom han til å grunne på.
 Skarpingen ho var. Han hadde stor age for det. Kunne
 vera eldsprutande der, for alt det han visste.
   Ho skulle vori den yngre av dei — så han hadde fått
 sett henne med ho var eit lite gryn, og fått gjevi henne
mat med skei, så det rann i munnvikene hennar. Heilt
omsnutt skulle det vori, det dg.
   Skuggane av trea byrja å strekke seg. Her kvelda og
vart kjøleg. Godt og yelsigna, når ein hadde bori dagsens
bør og hete.
   Hege reis opp då han kom.
   — Du har vel eti? helsa ho han med.
   — Kan du lite på, svara Mattis med vekt, glad for å
kunne fortelje om noko som vart gjort dugeleg i dag.
Ikkje matlaust der eg var, la han til.
   Hege tok til å grava kvar han hadde vori og kva han
hadde gjort, ville ha greie på heile dagen hans. Det var
ikkje anna på enn å fortelje.
   — Og der på garden var eg då like til no.

                                                   57
  - Ja ha.
  Den som no kunne ha lagt ei heil dagløn ned i kufte-
emnet
   — Men det vart då grei skuring, sa han fort, eg fekk
kontant betaling.
  — Kva vart det då?
   Ho var umogeleg slik.
  — Det vart for to rader då vel! når det var grei skuring.
Elles hadde det ikkje vori det.
  — Javisst, sa Hege.
  — Ja du veit vel kva som er grei skuring, du som lagar
kufter?
   Han vart så ivrig at han skalv på målet, og skunda seg
over til å fortelje om kjærastparet.
  — Og så spurde eg kona på garden så ho ikkje kunne
svara eit ord, fortalde han til slutt.
   Hege sa lei seg:
   — No att? denne spørjinga?
   — Ja ho var slik, sa Mattis.
   — Hjelper ikkje, du må eingong halde opp med det
sa systera strengt.
   — Kvifor det kanskje?
   — Fordi det er berre dumt, sa Hege bittert.
   Han krøktest i hop litt og sa ikkje meir. Kva han hadde
spurt kona om, vart aldri nemnt, Hege visste det frå før.

   Men Hege sa utpå kvelden, at ho ville sjå rugde­
trekket hans — og det tok han opp som løn frå hennar
side, løn fordi han hadde arbeidd og hatt det vrangt.
Han kjende trekket nærepå som sitt eige verk etterkvart.
No fylgde Hege ut.
   — Var bra du tok til vetet, sa han.
   Det var stilt og høveleg ute. Mattis gledde seg og vende
hovudet i alle leier, lyande, ventande.
   Så kom fuglen, ihop med alt det useielege som fylgde
  58
med han. Hege fekk vera med i det. Eit blink, ein snert
 av vengen inni ein, borte att.
   Hege sa ikkje noko, men ho syntest i det minste å vera
venleg stemt.
   Mattis sa gripen:
   — Ja og så er det oppatt og oppatt.
   Hege sa at no kunne dei gå og sova. Men ho var sik­
kert gripen, trudde han.
   Difor rørde han ved armen hennar. Ville gjerne for­
talt henne at huset no var annleis, det hadde fått ein
føremun framfor andre hus, var lyft opp i eitkvart. Alt
detta var uråd å forklare, men han kunne då røre henne
ved armen.
   — No har du sett det, sa han berre, fekk utan å ville
det eigarmina på. Hege gløymde seg og sa:
   — Ja det er ikkje du som har fått det i stand, vel? Du
talar slik.
   Det fekk han midt på munnen. Han stirde skremt på
henne. Slikt sa ho i ei slik stund? Så for sinnet opp i
han.
   — Korleis er du skapt! du som alltid skal Øydelegge!
   — Hyss.
   Han let seg ikkje hysse på, såg seg ikring etter eitkvart
å bruke på henne liksom. Det første auga fall på, var dei
tørre ospe-toppane. Han gløymde alt det gode han hadde
lova før, peikte på toppane:
   — Ser du dei? Eg kan fortelje deg noko eg; dei er opp­
kalla etter oss! Dei heiter ikkje noko anna! No skal du
veta det du dg eingong. Du er dg oppkalla.
   Han var ferdig til å sjå Hege minke bort til ein klatt.
Det vart ingenting. Hege sa berre, like roleg heile tida:
   — Jaså, veit du det?
   Han stirde.
   — Tenkte det var ikkje andre enn eg som visste det, i
dette huset, sa ho og klappa han på armen.
                                                      59
   Som den stoltaste stod ho her, syntest han. Brått var ho
slik. Ho tala om skam-trea:
   — Kva gjer vel dei oss? Dei gjer oss ingen ting. Eit
slikt dumt gutunge-påfunn. Det er berre barnsleg.
   Ho vaks. Og Mattis vaks fordi han stod ved sida av
henne og var bror hennar, og fordi den eine tørrtoppen
var hans og ikkje kunne gjera han noko.
   Elles var han ikkje heilt samd med henne. Det var
mykje lettare for henne å seia slike ord. Men det var
godt å lye på henne, styrkande å sjå på henne. Ho heldt
han fast med auga og sa avgjerande:
   — Og så nemner vi ikkje detta fleire gonger. Dei trea
skal få stå så lenge dei vil for oss.
   — Ja då så, sa Mattis, og kunne teia still.




  13
To dagar seinare sa Hege:
   — No synest eg du kan gjera det oppatt, Mattis.
   Det let mest som kommando.
   — Ut og arbeide?
  — Spørje i alle fall. Sidan det gjekk så bra sist du var ute.
   — Det skal bli annleis no så, svara han, gjorde ikkje
mine til å lystre henne.
   Hege sa kvast:
   — Ja gå ein stad etter medan du ventar på det då.
   Dette var tidleg om morgonen, og såg ut til ein fin
dag. I to dagar hadde Mattis seti nede i stranda, kasta
stein og tenkt. Rodd og fiska litt utan å få noko, som van­
leg. For Hege var det om å gjera å sleppe sjå han sitje
demede og kaste og kaste dessa dumme steinane. Det var
ikkje for arbeidets skuld — det ville ikkje bli noko.
  60
  Den kvasse tonen gjorde saka av.
  — Men ikkje tumips-tynning! bad han.
  — For meg blir det akkurat det same, veit du, berre du
kjem att med pengar, sa Hege og gjordest på.
   — Kjem an på korleis tankane blir, sa Mattis, det er
dei som gjer det av. Du er stri dg du, hadde han lov å
legge til.
   — Å det går nok bra, sa Hege. Her er fullt av små­
arbeid for den som vil.
   Fælt som ho skauv på han for å få han av garde. Ho
var striare enn før, utolsamare enn før, dynga han på
henne i det stille.

   Kvar skulle han etter? Han var på vegen slik han var
kommandert. På garden han var sist hadde han sagt
farvel. Same arbeidet som sist hadde dei vel dg. Han dreiv
dit bortover.
   Ja der var dei, dei tre. Hadde just komi på teigen.
Enno var det att noko av den svære åkeren. Var mest
underleg å gå på vegen forbi dei, han kjende dei så godt
sidan denna dagen, hadde opplevt mykje saman med dei.
Kjærastparet var visst morgon-opplagt.
   Såg dei ned til han på vegen?
   Nei.
   Vinke litt med handa, ynskte han. Det ville vera som
ein gyllen flekk å minnast. Gjenta altså. Han ynskte ikkje
at karane vinka, det ville gjort han brydd. Men gjenta.
Nei, ho sansa visst ikkje anna enn klypinga.

   Lenger borte sat to smågjenter i graset tett ovanfor
vegen. Trygt på andre sida av gjerdet sat dei med leikene
sine, skravla og hadde dokker, og var så små at dei var
utan synd. Dei pjutra seg imellom, men den eine fekk
endå tid til å spørje, med blå runde auge kvilande på
han, og syngande i mælet:
                                                     61
    — Kva skal du då, Tusten?
    Syngande og uten forvitne, nærast som eit pliktspørs-
 mål. Ungane kjende nok dei nærastbuande, like i veg-
 grøfta som dei budde. Difor var dg Tusten eit velkjent syn
 å sjå.
    Roleg, roleg, sa han seg, dei er umyndige.
    — Ikkje noko, svara han.
    Dei spurde ikkje meir, var ikkje det minste om å gjera
 kva han skulle.
   Likevel skunda han seg ifrå dei. Og nokre blanke bilar
 som jaga framom, rette han oppatt. Å møte bilar ein
 ikkje kjende, var så greitt. Ingen som sat i, visste at han
var Tusten. Han såg frankt på dei som sat i — då trudde
dei gjerne han var ein skarping han som dei.
   Slik sabba han forbi gard etter gard. Det hadde vori
på høg tid no å byrja arbeidsdagen. Men når han kom
til eit le, så stansa han og kjende etter i føtene sine:
han hadde ei prøve, som han hadde funni opp ein annen
rådlaus dag, då det var same knipa.
   — Vil de der opp, så kjenner eg vel ein rykk, sa han
til føtene, og venta.
   Nei, det kom ingen rykk i lei av denna garden, føtene
er klokare. Han prøvde gong på gong i dag — og like
lite kom det ut av det ved kvart nytt le.
   Så er det om Hege vil godta at eg blir gåande på denne
måten?
   Fotprøva visste nemleg Hege ikkje om, det var ein
løyndom. Ho var seig å få med på slikt.

  Sist kom han til butikken — og den hadde han i
grunnen hatt i tankane heile tida. Der galdt heller ikkje
noka prøve, for huset låg midt i vegen, som ei felle alle
hamna i. Tett ned til vatnet var det dg, ved ei slags
brygge.
  Der inne var det drops å få. Mattis var glad i drops.
  62
 Heller aldri hadde handelsmannen flirt av han om han
 bar seg hjelpelaust åt.
    Butikken var tom for kjende folk på denne tid av
 dagen, der stod nokre sykkel-turistar — lettkledde ung­
domar som drakk brus. Mattis kunne ikkje stire for mykje
 på dei, måtte med hard hand klippe av. Han grov i
 lomma etter pengar og fann den femti-øringen han
visste om.
   — Drops for femti Øre, sa han likesælt, som det var
noko han gjorde annenkvar dag.
   Handelsmannen spurde for ordens skuld:
   — Kamfer?
   Handelsmannen kjende vanene hans. Det var moro
at dei framande inne her høyrde på. Mattis var takksam
for denne stutte sikre samtala.
   — Ja som før, sa han. Han hadde dessutan eit spørs­
mål av viktigare slag i dag.
   — Veit du korleis eit rugdetrekk kan koma til å
flytte seg, så det går rett over eit hus der det ikkje har
vori før? spurde han, og det var eit kronglet spørsmål
som han hadde lært seg utanåt på vegen hit.
   — Det flytt seg vel ikkje, meinte handelsmannen, kjem
det eit slikt trekk på ein ny stad, så er det vel ein ung-
hane frå i fjor som har byrja for seg sjøl, tenker eg.
   Medan handelsmannen tala, grov han med ein liten
drops-spade nedi kamferdrops-spannet. Der lyste gult og
godt oppetter dei blanke blekk-sidene i spannet.
   — Trur du det? sa Mattis nedslegen.
   — Ja det er vel bra nok? Er det noko du har sett ny­
leg kanskje?
   — A nei — ikkje på denna måten, trur eg. Det er ikkje
noko rart detta du sier. Du skal ikkje gjera det mindre
enn det er, når det ikkje er lite!
   Han tok det første dropset.
   I det same sa ein av syklistane:
                                                    63
   — Søren, sjå dei skyene! Sanneleg får vi uver på oss
snart.
   Mattis kvakk så han nær svelgde dropset. Då han kikka
ut gjennom glaset, såg han dg den mørke skyveggen som
dukka opp over åsen. Sola skein enno.
   — Blir det torever? spurde han fælen, beint til turisten
som stod der brunsteikt og loden over heile kroppen.
   Den framande såg litt forundra på han, men svara
surt, meir vend til det fagre reise-fylgjet sitt enn til
Mattis:
   — Ja detta blir skramlande torever det. Og vi som
skulle ha det fint på turen.
   Mattis brydde seg ikkje meir med noken ting inne her.
Det blir torever, heim, heim, det var det einaste som
stod i hovudet. Gøymestaden hans var langt borte, og dit
måtte han.
   Han stega ut i ein fart. Gjennom dørglytten høyrde
han handelsmannen sa noko om han — som svar på
spørsmål fra syklisten. Det var atter dei gode øyra hans
Mattis som folk forrekna seg på. Han som høyrde tvers
gjennom vegger og lenger enn noken annen — så øvd
var han i å lye etter det som ikkje skulle høyrast av han.
   — Det er ein som er litt tufs, sa handelsmannen der
like innanfor.
   Handelsmannen dg. Det hadde ikkje Mattis trudd. Men
kvifor ikkje? måtte han sanne i same blinken. Han sier
ikkje anna som det er. Det er ein som er litt tufs. Javisst.
Og like etter høyrde han: Men han har ei tapper syster,
det er ho som greier opp.
   Til all lykke slo butikksdøra i, så resten av samtalen
vart han spard for. Kanskje dei ikkje sa meir. Han gjer
ikkje eit skikkeleg handtak, han, vart det kanskje dg sagt.
   Ja ja, i augeblinken kom detta i skuggen av den mørke
skya og torevers-redsla. No galdt det å nå heim og i livd
på ein sikker stad. Han stega det han orka. Drops-
  64
  posen heldt han i handa. Enno skein sola, stikkande, slik
  ho gjorde framfor uver.
    Ein bil tuta ilsk i hælane hans og skvette han til kan­
  ten som ein kasta bylt. Vogna hadde nok bremsa brått,
  og i det ho gleid forbi, sa noken i den opne ruta:
    — Gå ikkje midt i vegen, idiot!
    Det var eit sinna og skremt mæle. Mattis såg eit par
 sinna auge mot seg i den nedrulla ruta. Eit villframandt
 menneske.
    — Det var på eit hengande hår, sa mælet i ruta opp­
 rørt No kunne De legi der klistra, slik som De går og
 rotar.
    Så vart ruta oppsveivd og vogna sette fart med ein gif­
 tig gassblaff mot Mattis.
    Mattis slukte gassen og tumla vidare han dg — på
 yttarste vegkanten. Mattis skjøna at mannen ville sagt
 likeins til kven det hadde vori, det vart ropt i redsle.
 Mannen var ein turist, han visste ikkje kven han tala til.
 Dette sa Mattis seg gong på gong, og kjende i det same
 korleis han stod i livd for hundre millionar av men­
 neske som ikkje visste det minste om han. Der var som
 ei venleg skodd mellom dei og han. Det var godt å tenke
 på: uendeleg mange folk visste ikkje det minste om at
 han var ein tufs.
    Men no kappsprang han med toreveret. Røynslene
 hans om torever var mange. Somme uver kom som ut
 av ein sekk, andre gav seg tid og murra lenge før dei
 vart farlege. Andre heldt seg eit stykke unna heile tida,
 dei hadde ein annen kurs. Faste reglar fanst ikkje. Skya
 derborte i dag auka berre seint. Mattis kunne omtrent
 sikkert rekne ut at han skulle koma heim i tide.
    Ungen som ropte til han på ut-vegen, var ikkje å sjå.
-Men dei tre på åkeren låg der grov.
    Ho vinkar vel ikkje?
    Nei.
                                                     65
   Ho ér nok trøytt.
   Eg vil ikkje tenke på det heller, her er snart torever,
og då skal ein ikkje tenke på slike ting. Har ikkje det
grann hug eingong. Slik er det med torever.
   Bums støytte han på ein slags kjenning av seg, i alle
fall ein som han tala med når han trefte han, og utan
uro.
   Karen rette opp armen, som Mattis hadde vori ein buss
han ville stoppe.
   — Stopp! Svært til fart du hadde, Mattis?
   — Ja du ser vel veret, sa Mattis alvorleg.
   — Kva for eit ver?
   — Toreveret er her snart, ser du vel. Og då er det
best å vera heime.
   Karen visste nok korleis det stod til med Mattis og
torever, han såg bort på skya:
   — Du kan ta det med ro, trur eg. Ifrå denne skya blir
det ikkje noko uver, du ser ho tynnest ut alt.
   Mattis riste på hovudet og trudde ikkje det han høyrde,
det var vel sagt som trøyst. Skramlande torever, sa syklis­
ten i butikken, det var sikkert nærare sanninga.
   — Kva sa eg? sjå det, Mattis.
   Just som dei stod der, så letta skya på seg og der vart
blå himmel mellom henne og fjellranda. Ho miste med
det heile trugsmålet, var ingen uvers-vegg. Vedunderleg
blått og godt like under.
   — Ser du? sa karen, det er godvers-skyer som brånar
bort alt i hop.
   Mattis drog ein lang lette-pust.
   — Vil du ha drops? sa han takksam.
   Så gjekk karen sin veg, smatta på det gule dropset.
   Mattis fall attende i vanleg gangtakt. Men det leid så
langt på dagen at det nytta ikkje spørje etter arbeid no,
slo han fast. Han likte seg ikkje rektig, no når han skulle
heim til Hege og legge av rekneskap for arbeids-søkinga.

  66
Ikkje før var han kvitt toreveret, så hadde han det gamle
daglege samvets-gnaget.
  Han var ved vegen ned til stoga. Tørr toppane reis i
veret der. Han aldri såg på dei.


   Nei han aldri såg på dei, for det hende han noko
merkeleg, så han gløymde alt. Då han kom ende nedetter
stigen — kva var det han såg:
   Ein fugl.
   Det stod ein stor, skinande fugl midt på stigen.
   Ein ukjend fugl. Hadde hovudet høgt lyft og vendt
mot Mattis som kom nedover.
   Kven er detta? tenkte han, klumsa.
   Inni han vart ukjenneleg og romt. Heilt still stod han
— og fuglen stod heilt still. Kva er det eg ser!
   Fuglen stod der, men no hadde han ikkje lov til len­
ger, no når han vart sedd — no letta han. Hadde stille
vinger og sveipte seg inn mellom trea. Rugda var det
ikkje, det var ein mykje større fugl, mykje annleis dg enn
rugda. Og som ferdast på dessa stigane?
   Kva er det som er på ferd? tenkte han. Er det noko
med Hege! Noko anna kunne ikkje falle han inn. Han
sprang nedover stigen for å få sjå.
   Nei. Der såg han snart Hege, på den vanlege utkiks-
plassen sin når han sjøl var ein stad etter. Ho sat som
ein liten dott utpå trammen. Fingrane gjekk ivrig, det
visste han meir enn han skimta det herifrå.
   Mattis gjekk ned til henne og sa, med store auga:
   — Kven er det som er her oppe!
   Hege såg fort på han, skjøna ikkje.
  — Er det med deg?
  — Det går ein rar fugl her oppe, stotra han.
   Ho byrja arbeide att. Det var som han ville stanse dessa
pinnane litt, han sa gripen:
                                                     67
  — Eg har sett ein stor, fin fugl! Like her oppi stigen
gjekk han.
  — Jaså, svara ho nokså stutt. Men ho sa det likevel
ikkje så butt som vanleg, ho høyrde nok på mælet hans
kor vakker den fuglen hadde vori. Og at det var til
noken her i huset han var vakker. Der vart stumt. Ein
uventa stans. Noko som ikkje hadde namn.
  Mattis fortalde:
  — Han fauk mest før eg fekk sett han.
  Men no kom det vel snart, det utolsame spørsmålet
kvifor han var her alt no, han som skulle vera på arbeid.
Best å byrje sjøl.
  — Ja eg kom heimatt, der var visst ikkje noko arbeid.
Det visste eg no dg. Og så sa noken at det vart torever.
Men det vart heller ikkje noko.
  — Nei, sa Hege.
  — Men eg vart vinka til av ei eg kjenner, sa han. Utan
vidare gjorde han ynsket om til sanning. Det var blitt
sanning, syntest han.
  — Så, sa Hege.
  Ho var ikkje arg, ho var berre rar. Så vakkert hadde
den skinande fuglen vori spegla i andletet hans.




  14
Om morgonen tenkte han, med fullt hjarte:
  I dag er det eg og rugda.
  Korleis, kunne han ikkje forklare. Forklaring hadde
han heller ikkje bruk for. Her var då striper i lufta over
huset — etter den rugda som for her medan han sov, i
natt og alle netter no. Ein kjende det mest som ei synd å
sova.
  68
  Til meir Mattis tenkte på rugda, til sikrare vart han
på gode hendingar. Noko som vart annleis. Difor trekte
rugda over her morgon og kveld, men alltid medan folk
var gøymde inni husa sine.
  Var god meining i dette, syntest han. Sjøl kunne han
gå ut og sitje vakte, fylgje ferda i lufta så ofte han ville.
Det var rugda og han.
  I dag var det ein ny dag med henne.

   Mattis var fylt av rugda. Han kunne ikkje la vera å
ymte om det for Hege stadig. Hege var trøytt av det,
men han kunne gjera det så Hege ikkje visste kva det
var tale om, trudde han, og endå fekk han lette sitt eige
hjarte. Han sa til Hege tidleg om morgonen medan
han fekk mat av henne:
   — Det er bort og hit med meg no.
   — Kva er det då? spurde ho med tolmod.
   -Slik.
   Han ripa opp lufta over seg med fingeren, i rugde-
trekk-leiene.
   Hege var på veg vidare til arbeidet sitt. Alltid hadde
ho travelt. Mattis unnte henne å bli med i det som han
bar i seg no om stunder, men i blindskap skjøna ikkje
Hege på det.
   — Vent litt, Hege, det er mangt no.
   — Fort då, sa ho.
   — Så lite som du veit om sommeting no.
   Han sa det venleg og halvredd, han tala då med ein
skarping..
   — Ja du fortel det, svara Hege.
   — Strek hit og dit, sa han.
   — Og medan du søv, sa han.
   — Kvar evige natt, sa han og runda av.
   No såg ho på han som på ein vaksen, og så sa ho ein
ting:
                                                       69
  — Godt for deg at du har det slik. Det har ikkje eg,
kan eg seia deg.
   Ho stod no, ikkje berre på sprang bort til åtteblad-
rosene. Ho hadde høyrt ein tone som stansa henne i dag
te-
  — Korleis har du det då? spurde han og forrende seg.
Øydela heile stunda. Ho rykte seg, endå ho sjøl var skuld.


   Men i Mattis bylgja det av song: han og rugda. Han
måtte gå innover skogholtet tett under der stripa låg
usynleg på himmelen. Det var no vegen hans, vegen som
det fanst gleder på. Ikkje vart han vonbroten denne
gongen heller: om ei lita stund måtte han stanse.
   Du er du, var det som det sa i han, slik høyrde i alle
fall han det.
   Det var sagt på fuglespråk. Sagt med fugleskrift.
   Han stod ved eit uttørka dike rett nedunder trekket.
Stod trylt og såg. Las ein bodskap til seg, eller kva det
måtte kallast.
   I den brune slette overflata av diket var det eit lett
trakk av fuglefot, og så fanst der mange runde djupe små
prikke-hol i myrjorda. Rugda hadde ferdast her. Dei
djupe hola var etter nebbet som rugda stakk kav i diket
og henta opp eitkvart etande med, og somtid berre prikka
og skreiv med.
   Mattis bøygde seg og las det som stod. Såg på dei lette
dansande spora. Så lett cg fin er fuglen, tenkte han. Så
lett går fuglen min i myrane, når han er trøytt av himme­
len.
   Du er du, stod der.
   Det var dg ei helsing å få.
   Han fann seg ein pinne og prikka eit svar på ein ledig
flekk i det brune. Vanlege bokstaver brukte han ikkje,
det var for rugda, så han brukte fugleskrift han dg.
  70
   Rugda vil vel merke det neste gong ho kjem her. Her
er det berre eg som går, og berre eg som skriv.
   Her var stilt og bortløynt. Betre møtestad kunne ikkje
finnast. Rundt den vesle myra stod høge skogen, og sol­
skinet slapp fram i ei glenne og la seg tjukt og gjen-
nomvarmt over diket, og tørka det, til å danse på for
dei som var lette og sky.
   Skulle han sette seg til her resten av dagen og utover
kvelden, sjå med fuglen kom her og kanskje sette seg ned
jamsides?
   Det var freistande, men han sa hardt nei. Han torde
ikkje. Var så rart med det. Fuglen kunne bli redd — og
noko kunne gå sund, som for alt i verda ikkje måtte gå
sund.
   No stod her ei helsing, fekk vera med det.
   I morgon ville han koma att, sjå korleis rugda hadde
lesi. Han småplystra seg heimatt og fortalde ingenting —
ettersom Hege var stengd for slikt som dette.




  15
Spent gjekk han neste dag, og narra vart han ikkje. Ikkje
langt ifrå hans eigne teikn stod det prikka noko nytt
med fuglenebbet.
  Mattis var innstilt på det, likevel verka det så han
måtte sette seg på ein stein.
  Altså var det verkeleg i gang mellom dei.
  Og kva sa så fuglen, på sitt fine språk?
  Mattis var ikkje i tvil. Det var om stort venskap. Prikk
prikk prikk. Uendeleg venskap, tydde det.
  Han tok fram trepinnen og prikka med høgtid at det
var likeins fatt med han.
                                                     71
   Det var lett å skrive med fugléskrift. Dei skulle for­
telje einannen mykje. Her var dg komne fleire fotavtrykk.
Mattis innbilte seg det såg ut som dansetripping. Den
einsame fuglen hadde dansa for noko.
   Men ein måtte berre ikkje ligge her lure og sjå på det.
   Mattis såg seg ikring og sa høgt:
   — Store ting.
   Det sa han på vanleg menneskemål. Det kjendest grovt
og kvardagsleg. Han kunne hatt hug å bruke fuglesprå-
ket for godt — koma heim i stoga til Hege og ikkje tala
på annen måte. Då kanskje ho hadde byrja å skjøna litt
av det som no var dult for henne.
   Han torde ikkje våge det, hadde ein tanke om korleis
utgangen ville bli. Dei ville vel stenge meg inn. Det
finaste av alle språk ville dei ikkje veta noko av, dei ville
ha det til spott.
   Men medan gleda sila i han, bøygde han seg ned og
prikka ein grann meir. Han kunne ha fylt heile diket i
denne stunda. Det hadde han ikkje lov til — for rugda
måtte ha plass for sitt. Kvar dag skulle dei svinte innpå
her, så lett som dans, og prikke ned det hjartet ville få
sagt.


  Tredje dagen etter oppdaginga var det på same måten,
den fjorde dg. Hege spurde kva han gjorde.borte i skogen
så tidt?
  — Hm! sa han.
  Ho spurde ikkje vidare.
  Han vart stadig hardare freista til å ligge på lur, men
greidde å stå imot. Venta på kvar ny dag med utolmod.
  Femte dagen stod der inga ny helsing til han. Kva var
hendt? Var her ikkje stillare enn vanleg i skogen dg?
  Det sa sviande vondt i han: rugda er død.
  Nei nei!
  72
   Etter fire dagars skriftleg samvær var han komen så
djupt inn i det, at han måla ut svære ulykker så snart
det ikkje stod nytt å lesa i diket. Likevel prikka han ned
noko ifrå seg sjøl før han gjekk heim. Om kvelden sat
han ute og venta på trekket. Hege sov.
   Regnluft og mjukt, som det skulle. Det for gjennom
han ei sanning:
   Ein dag er ikkje rugdetrekket lenger. Og ein dag er
ikkje rugda lenger.
  — Kven er det som tutar om ulykker? sa han med eitt
trygt ut i regnlufta — for der kom den sakna, kjent og
velsigna, i den same ruta, med dei same låtane. Så vidt
ikkje Mattis ruska Hege opp av svevnen.
   Då han kom til møtestaden neste dag, så var der dg
prikka til han.
   Slik har vi det, tenkte han.
   Enno var der ein uskriven flekk, som skulle fyllast
med prikk og med dansande tær.




  16
Men berre eit par dagar etterpå fekk Mattis vondt. Brå-
vondt Han gjekk ut og inn i eitt tjåk. Då Hege spurde,
svara han:
  — Det er vondt i magen liksom. Men berre liksom.
  — Har du eti noko gali, eller er det veret?
  — Ikkje anten det eine eller det andre, svara han og
sveiv ut på tunet att.
  Rugda var i høgste fare, det var det.

  På. føremiddagen i dag hadde han råka ein halwaksen
gut oppi vegen, og guten hadde spurt om det var sant at
det gjekk rugdetrekk rett over huset? Ja visst, hadde

                                                     75
Mattis svara, glad for at noken spurde. Hittil hadde han
mått prakka hendinga inn på folk.
   Så kolna han av støkk tvert igjennom, og angra som
ein hund på orda sine. Han hadde tala med ein jeger,
det skjøna han av eit blink som for i auga.
   — Men det har slutta no! Det lid for langt på somma­
ren. Eg har ikkje sett det på lang tid.
   Gutten hadde flirt og visst betre:
   — Trur du ikkje eg veit når slikt sluttar?
   Skrøna hans Mattis fall til jorda. Mattis ville be guten
å ikkje gjera fuglen noko, men vart for sein, som så ofte
når det galdt.
   — Farvel, sa guten snøgt, og gjekk med fjørande steg.
Solbrend og sterkbygd var han dg, sikkert ein slik hivande
arbeidskar som alle gjeme ville ha fatt i, og leige til
høgste pris — og ein som gjentene likte å ha i nær­
leiken.
   Men det glimtet i auga hans kunne ikkje Mattis bli
kvitL Det var. ein jeger, og han ville kanskje koma att
med børse, og ligge i skogkanten og passe opp rugda,
og rett og slett skyte henne ned.
   Kanskje alt i kveld. Var det underleg at ein fekk vondt
i magen?
   Tala om det med Hege ville hari ikkje — for då kom
det ut, det fæle at det var han sjøl som gav jegeren opp­
lysningar. Alle visste detta no, prøvde han å trøyste seg,
men utan nytte. I dag hadde han fortalt det til ein jeger
som kom eins ærend for å spørje han ut. For seint hadde
det gått opp for Mattis.
   Magen kjendest tyngre etterkvart.
   Ute vart det ein fin og varm skya-kveld. Den rette
regnsmaken i lufta, og alt. Mattis gjekk rundt huset, med
andletet vendt mot buskane heile tida, som for å hindre
at noken låg der på lur med børsa.
   Han kjende kor vonlaust det var. Skogen kring her
  74
kunne gøyme hundre slike gutar med børser, fordi om
ikkje han såg noken. Likevel fekk han tråve i runden og
stire inn i buskane, inn i det vesle mørkret som byrja å
samle seg der. Meir og meir angest for dei usynlege bør­
sene. Det var gjeme mange.
   Nei nei nei.
   Han ringa huset inn. Kva hjelpte det i grunnen? Fug­
lane for i lufta høgt over, og han fekk ikkje åtvare dei
før dei var tett over taket — ikkje då heller.
   Han for saman: første overflyginga var her. Hjartet
hans stansa.
   Fuglen kom.
   Ein to tre. Og så borte. Som ei stripe gjennom Mattis.
Og utan hindring fekk fuglen fara, inga børsa braka til.
   Så kanskje det var innbilling? Nei, det letta ikkje
fælska. Børsa var her nok ein stad, det kom berre ikkje
i gang første veiven.
   Mattis gjekk vidare i den nyttelause runden sin. Så
ropte han eit åtvarande hau! inn i buskane. Ingen svara
på det.
   — Hau! sa han høgare.
   Ikkje svar. Men litt etter knast det der inne. Lågt og
farleg let det.
   Kvar? Han høyrde ikkje kvar det kom ifrå, han ropte
høgare. Der var sikkert folk der inne.
   — Ikkje! ropte han så, rett ut.
   — Her må ingen gjera vondt! ropte han.
   Skogen var dødsstill.
   No var det heller ikkje lang stund før rugda kunne
vera ventande andre gongen.
   — Må ikkje! ropte han. Stuttpusta og kraftlaust let det.
Han var ikkje klar over om det var åtvaring vend mot
den løynde skyttaren, om å ikkje gjera eit brotsverk —
eller det var åtvaring til den flygande fuglen om å ikkje
koma hit. Helst var det båe dessa ting samstundes.

                                                     75
   I kveld var skogen ukjenneleg. Skogen som Mattis
brukte å vera trygg i — i kveld var alt lurande og uhygge­
leg. Sommarkvelden stod som ein straum ned frå himmel-
romet og fylte rudningen her, men inne mellom buskane
kikka vel fram ei børsepipe. Det lamslo og øydela all­
ting.
   Mattis ville rope tredje gongen, då han høyrde den
hissande ljoden av fuglevengene, men munnen vart stå­
ande open utan å låte.
   Ikkje — sa det i han, ordlaust, som ei klage. Utan noko
kraft.
   Bom! kopi det brakande frå inni holtet. Så langt inne,
at auga hans Mattis ikkje hadde sett dit. Og oppe i lufta
let det eit lite fugleskrik.
   Bom — svara det dauvt frå lia.
   Mattis stod fastnagla. Først velte braket som eit mør­
ker forbi han, så kom den skotne rugda deisande ned
or kveldslufta, og klask i marka eit par steg borte.
   Mattis fekk framleis ikkje røre seg. Han prøvde å ordne
tankane — var inga greie på dei. Men der kom ein gut
sendande fiam frå buskane — og i same stund lystra
kroppen hans Mattis, han gjorde eit hopp og tok opp
den varme fuglen med blyet i seg, glatta på dei lurvete
fjørene og såg det svarte auga.
   Fuglen såg på han.
   Nei nei, ikkje tenke slik. Det må ein ikkje. Fuglen her
er død.
   Død, kvifor skal han vera det?
   Han såg på meg først.
   No var skyttaren komen frampå rudningen, kom i små­
sprang, jaktgleda lyste av han. Det var rett nok guten frå
i dag tidleg, glad og sterk.
   Mattis stod stadig med fuglen i handa.
   — Var ikkje det eit godt skot! sa guten, og vog den
svartblanke børsa si i neven. Det var berre såvidt eg
  76
skimta han, og fort som ei pil for han, så eg slengde
børsa opp.
  Mattis svara ikkje.
   — A nei du skjønar deg vel ikkje på det, sa guten,
men det var eit sabla fint skot. Og ikkje så mykje som
eit spark etterpå, ser eg.
  Mattis stod bortkomen med fuglen. Stum. Handa med
fuglen dingla ned langs sida — var som han hadde
gløymt kva han heldt i.
  Guten spurde forundra:
  — Tenker du han er din?
  Mattis tagde.
  — Kom med han, eg skal heim og vise dei korleis eg
kan skyte, sa guten, og blinka og nikka venleg, medan
han slengde børsa over ryggen og gjorde seg i stand.
  Mattis rekte ikkje fuglen fram, gjorde ikkje mine til å
lystre, såg rådvill på guten. Guten tok brått eit steg bak­
over.
  — Kvifor seier du ingenting? byrja han att, og var
ikkje så glad som då han kom springande.
  Mattis tok seg saman, og ville seia noko om dessa
svarte auga som hadde sett på han — men så såg han at
no var dei same auga borte. Der var lokk over dei. Var
ikkje meir å seia om. Han slepte ikkje fuglen.
  Guten stod snytt, med meisterskotet sitt. Mattis hadde
gjort skar i gleda hans. Det var ingen blind gut likevel.
Han stod full av ungdom og styrke og livsglede, men
denne stumme Tusten skremte han.
   Han spurde i ein ny tone:
  — Kva er det, Mattis?
  Stumt.
   Guten spurde mest hjelpelaust:
  — Er du lei på meg for dette?
  Stumt som før.
  Mattis virra forkomen på seg. Skulle sagt noko. Sagt
                                                      77
nei eller noko. Han såg ned i marka, der var litt blod i
graset der fuglen deisa nedpå. Enno tipla det litt frå
nebbet. Så lyfte Mattis hovudet att og såg på guten utan
eit ord.
   Guten prøvde heller ikkje meir på nokor samtale. Og
han tok ikkje fuglen frå Mattis med makt — armmakt
som han hadde så flust av. Han retta på børsa og gjekk
seint ut av syne, hadde vel støytt på noko han ikkje
skjøna, og ikkje ville bli kvitt.
   Mattis stod med rugda. Det tipla frå det lange nebbet
ned i graset.
   Då han vart einsam, fekk Mattis mæle, han mumla
halvhøgt:
   — Lokk over.
   — Ikkje meir.
   — Bly i vengen.
   Guten og tinga hans sansa han knapt. Hadde inga
kjensle av å ha bori seg gali åt då han ikkje leverte
fuglen. Han gjekk mot trammen, subba inn over gangen
inn i stoga. Der la han rugda på bordet.
   Dette var altså ingen vond draum som han bala i. Det
var sant og verkeleg.
   Rugda lå med attletne auge og med bortgøymt, tungt
bly i seg.
   Ho hadde sett på han idet han lyfte henne opp, det
stod fast.


  Utan å tenke på kor ofte der var eit morsk svar å få
når han kom i utid, dundra han på kammersdøra. Hege
hadde vel longe sovna.
  — Du må opp! Hege. Du er nøydd til! sa han med
ukjenneleg mål.
  Hege vår vak derinne, ho svara straks uvillig og lei
han, nei.
  78
   — Du må koma likevel, Hege. For det er hendt noko
 fælt!
   — Kven med!
   Det orka han ikkje seia.
   — Du vil få sjå.
   Mælet hans var slik at ho sa straks: eg kjem, kva er
det då?
   Ho kom rett frå senga og var pjusket og fortenkt over
sine eigne ting, og støkt over kva Mattis kom med så for­
styrra. Ho såg ingenting, men så peikte Mattis på bor­
det der fuglen låg.
   — Ser du det?
   — Uff kva skal denna på bordet og søle ut, sa ho først
i gamal krangletone, og ved synet av bloddropane på
bordplata. Men ho tok seg fort i det ved å merka mina
hans Mattis. Ho gjekk nærare. Ho var heller ikkje så
ukunnig om livet i skogen, anna ho visste kva slags fugl
detta var.
   — Er det den rugda di?
   Mattis nikka stivt.
   — Ja eg høyrde det small eit skot i stad, fortalde Hege.
Og så fekk du rugda du då? av skyttaren?
   — Nei det gjekk ikkje slik til, sa Mattis, det var vel
ikkje hans fugl fordi om han skaut!
   — Tok du han?
   — Han let meg gjera det. Er vel ikkje hans fugl dette?
Men kan du skjøne det, Hege!
   Hege svara ikkje på det, ho var orsaka. Båe var vende
mot fuglen på bordet. Gåta syntest for mørk for Mattis.
Vart berre mørkare.
   — Kan du ikkje skjøne det?
   — Nei, sa Hege.
   — Nei så er det ikkje annleis med deg då, sa Mattis
bittert. Når det er for alvor, så er det alltid slik.
   Han var ille ute, og Hege måtte finne på eitkvart:
                                                     79
  — Dei dett snart ned av seg sjøl dg, fuglane, veit du.
Anten dei blir skotne eller ikkje, meiner eg.
   Mattis riste på hovudet.
  — Dei kan bli fælt gamle, fuglane, har eg høyrt. Og så
såg han på meg.
  — Kven?
   — Fuglen vel. I det same eg tok han opp.
  — Var han levande?
   — Det veit eg ikkje, men såg på meg gjorde han.
  — Ja no får vi slutta å tenke på detta, sa Hege. Levde
han ikkje, så såg han ikkje på deg heller. Det tydde ikkje
noko.
   Mattis sa berre:
  — Seinare la han lokk over.
   For å få ende på det, sa Hege avgjerande:
   — No tenker du ikkje meir på det. Ta fuglen ut, eg
vil ikkje ha han der på bordet. Og vi vil ikkje bruke
han.
   Mattis gruste seg.
   — Nei bruke denna —
   — Gå ut og legg han under ein stor stein du, Mattis.
   — Under ein stor stein? Kvifor det?
   — Så ingenting reiser med han vel.
   — Det er sant, sa han takksam.
   — Og så kjem du fort innatt og legg deg. Inga råd
med slikt som dette, skjønar du vel. Ein får ta det som
kjem.
   — Ja men —
   — Det er ikkje meir, Mattis. Det går slik.
   — Dette kunne eg sagt sjøl, sa Mattis, kva er det eg
spør deg etter?
   Hege gjekk inn i kammerset, hutra litt, tunnkledd som
ho var. Mattis tok rugda med seg ut og gjorde alt slik
som Hege hadde rettleidd han.


  80
   17
 Då det vanskelege arbeidet var gjort, var Mattis sveitt
 og mødd. Til ære og trygd for fuglen hadde han slæpt
med ein altfor tung stein å velte over. Ein veldig stein­
blokk kjendest det å vera — det hadde teki krafta hans
 ut. Det var blivi midnatt.
   Etterpå sat han på sjølve steinen og kvilte. Rett som
det var, tenkte han:
   Hadde det no vori Hege —
   Det feia over han som ein isande vind i den logne
juni-natta. Han vart redd tankane sine, såg seg vera
åleine her — medan Hege og fuglen låg under kvar sin
tunge stein.
   Og så er lokket lagt over auga.
   Og så har elvane slutta gå.
   Han mumla på dette, utan den gleda som brukte å
fylgje. Uroleg såg han utover vollen, gras og sovande liv.
Sjøl fraus han. Inn til Hege måtte han i alle fall. Ikkje
vike frå henne i natt, etter dette.
   På ny dunka han i døra hennar.
   — Eg må inn og vera der med deg, Hege, sa han i dør-
sprekken til kammerset. Han skimta systera utydeleg inne
ved veggen under spegelen.
   — Ja kom, sa ho. Merkeleg villig.
   Sov gjorde ho altså ikkje no heller. Ho spurde ven­
leg då han kom innover:
   — Har du gjort som eg sa?
   — Ja, men —
   — Er det noko nytt? spurde ho fort.
   Det at ho var venleg, gjorde det mest endå verre, for
no burde ho ha skjelt på han, for bråk.
   — Ja det er det, men det kan eg ikkje seia med deg.
Men eg må få vera her i natt for den skuld.

  4. Fuglane                                        81
   — Det er ikkje noko å vera redd, sa Hege heilt på
slump.
   — Redd? Kva er ikkje noko å vera redd?
   — Nei eg veit ikkje, eg høyrde berre du var redd. Du
får gløyme fuglen.
   — Nei! sette han i, men eg talar om anna dg.
   — Kom og legg deg nedpå då. Eg er sikker på du er
ferdig til å sovne.
   Han kom. La seg nedpå ved sida av Hege. Det anga
altså av kvinne om det var syster hans dg. Han hadde tan­
kane farande vidt.
   Ho spurde:
   — Smette du av deg støvlane?
   -Ja-
   — Det var så fælt med den fuglen, sa han att.
   — Han ligg no under steinen no, sa systera trøystande.
   Det var merkeleg tale.
   — Kvi seier du såleis?
   Handa hennar snerta ved kinnet hans eit par gonger
istadenfor svar. Godt. Så var det alt liksom mykje lenger
unna.
   — Sov no, Mattis.
   — Det var no mest som ein fugleveng detta, sa han om
den snare handa.
   Hege svara roleg:
   — Ja her er vi — som vi har vori før. Ikkje vei redd.
   Han var nær ved å fortelje henne grunnen til at han
låg her — men om eg sa det, då sov du ikkje meir denne
natta, Hege, tenkte han.
   — Kva er det du vil seia? spurde ho, fordi ho kjende
han. Han kvakk.
   — Ikkje noko!
   — Nei så kan du seia det eingong lenge heretter då, sa
 Hege, for no skal vi vera still og sova.
   Han lengta etter handa, men lengta fåfengt.

  82
   Men det svarte auge.
   Lokk over det no.
   Og stor tung stein der over att.
   Hjelper ikkje anten lokk eller stein over eit slikt auge
— når det først har sett på ein.
  - Hege.
  Han sa det varsomt. Ho svara ikkje, ho sov visst verke­
leg — nærleiken hans hadde gjevi henne ro.
   18
 Kløverengene var såvidt nær at angen kom bylgjande
 tversover skogholtet når vinden var rett. Så no var det
 høgst på sommaren.
    No vart dg Mattis på ein plagsam måte hovudperson i
 huset. Han skulle vel vera slåtte-hjelp? Det kvilte på han
 eit krav om det frå morgon til kveld. Ein vaksen lauskar
 midt i heitaste slåtten — han går vel ikkje og sleng ledig?
    I stoga vart ikkje slåtten nemnt med eit ord, men det
 høyrde til i denne tid å vente bod frå noken, bod til
 Mattis om å bli med i onna. Difor var han den viktigaste.
 Når ein var så utrygg på seg sjøl som han, så var det både
godt og vondt.
   Dei høyrde korleis slåmaskinene byrja å klirre grytid­
leg om morgonen, eller dg langt utover kvelden. Mattis
kremta, det hadde han rett til no, for det var han det
galdt. Kanskje dukka her opp ein mann.
   Nei.
   Så sat dei stille att.
   Det vil seia Hege arbeidde med lynende hast, no som
før. Kuftene forma seg.
   Men ingen bod kom den dagen. Av og til kremta
Mattis, som for å fortelje at han sat venta framleis. Neste
dag kom det heller ingen bod.
   A nei, dei visste det i grunnen på førehand. Alle
var klar over verdet av Tusten. Hege og Mattis visste det,
men når slåmaskinene let, og alle menneske dreiv på
med høyet så sveitten rann, då kunne ein ikkje halde opp
å vente på bod.

                                                      85
  — Dei gjer allting så fort no, sa Mattis orsakande. Dei
brukar maskiner.
  Om Mattis prøvde tala roleg, så var han oppøst, det
tok hardt på å vera hovudperson på denne måten. Like
før dei la seg, sa han:
  — Men rugda ligg no under steinen, den.
   Hege stansa uvillig.
  — Kva så?
  — Nei det er- berre det. Rugda ligg no under steinen
anten eg gjer så eller så.
  — Du er ein vas, sa Hege skarpt, og gjekk ifrå han.
I kammersdøra angra ho alt dei harde orda.
   — Det meinte eg ikkje, sa ho.
   Han undra seg. Det skulle mykje til før Hege tok att
noko ho hadde sagt slik. Men han fekk høve til å seia
såleis lett til henne:
   — Nei det er du som ikkje skjønar.
   Ho let det vera så.
   Slik hadde han ikkje våga å seia til henne i vår. Ho
var sikkert forundra der ho gjekk, men ho let det skure
utan merknad.

   Om morgonen gjekk Mattis gjennom den doggvåte
slåtte-grenda. Ikkje på trass eller for å vise seg. Grunnen
var ugrei — helst var det arbeidslarmen som drog han.
Dei fresande slåmaskinene. Eng fall, hesjer vaks opp, unge
og gamle folk dreiv på. Alle syntest sterke og kloke. Han
stansa, utan å tenke over det, når han så eitkvart vakkert.
   Så møtte han ein mann som krossa vegen med ei bør
hesjestaur, og ikkje fekk koma unna.
   — Ute går? måtte han seia til Mattis.
   Mattis såg ventefullt på mannen, mannen måtte seia:
   — Dersom det blir så vi lagar såter ein dag, så kan­
skje du kunne vera med og rive dei att? Ein føremiddag
når det er høytørk?
  86
   — Ja, sa Mattis glad, eg har rivi såter før eg.
   Mannen såg ut som han hadde letta samvetet sitt, og
stega bort.
   Heim» sa Hege at detta var jamgodt med inkje. Men
Mattis syntest han vart kvitt kravet som hadde glodd på
han snart i fjorten dagar, no gleid det over på Hege å
vera hovudperson.

   No er det natt.
   Kva skal ein gjera når alle ikring ein er sterke og
kloke?
   Får aldri visst det.
   Men kva skal ein så gjera? Ein må gjera noko då dg.
Heile tida.
   Det går ei strime over dette huset. Fuglen sjøl er sko­
ten og har lagt i hop auga, og med stein over seg — men
strima står.
   Kva skal ein gjera då?
   Kva skal ein gjera med Hege? Det er gali fatt med
henne.
   Får aldri visst det.
   Men det susar ute no, anten det susar eller ikkje.




  19
I slutten av juli var Mattis ute og fiska ein dag. Var i
det minste ut og rodde i båten sin. Noken hyggelege
veker hadde det ikkje vori, desse siste. Ja bortsett frå
såterivings-dagen, som verkeleg hadde komi — men
det var altså berre ein.
  I dag hadde Hege sendt han på vatnet.
  Han sat i båten, men var langt borteverande i auga.

                                                    87
Vatnet var blankt og vidt og varmt. Mattis rodde langt
utover, var komen i nærleiken av ein liten steinholme.
Langt av stad murra ein motorbåt eller to, elles var her
tomt. Inne på land skimta han gardane han kjende, og
dertil mange ukjende nedover strendene.
   Fiske-utrustninga hans var skral. Verst var det med
båten, som tok inn vatn. Mattis sat tenkte til at vatnet
skvalpa oppi skoene hans. Då skvatt han til, og auste.
Straks etter duppa han av i tankane sine att. Fiskestonga
hekk fastgjort utover bakstammen og snøret hekk slapt
og fåfengt. Ei logande juli-sol steig opp frå djupet, ein
kom liksom mellom to soler medan ein sat her. Ikkje eit
menneske anne Mattis fann på å fiske i dag, i det dam-
stille vatnet.
   Men for den skuld —
   Ein får fisk når ein minst ventar det, tenkte Mattis.
Så no er det ikkje eg som er dum.

   Han tenkte på ei samtale med Hege straks før han
gjekk i båten:
   — Du trur dei flirer av deg om dei slett ikkje gjer det.
   Ja slik hadde Hege sagt. Det barst for han no ved synet
av alle gardane. Han prøvde å finne fram folk som beint
fram ville han vondt og som gjorde narr av han. Men
bortsett frå plagsame ungar, så kunne han ikkje peike ut
noken. Dei kalla han med utnamn bak ryggen hans, men
slikt gjorde no folk. Han vart forvirra av dette.
   Blubb, sa vatnet og rann inn i skoene hans. Han måtte
hovudstup til å ause.
   La meg no ikkje tenke til eg ligg der, sa han med han
auste så gausen stod over skvettebordet. Gjer eg berre
tenker, så er båten full snart, og dermed druknar eg.
Tenke får eg heller gjera på tørtland.



   88
     Men snart tenkte han att, det kom av seg sjøl. Fisken
  ville heller ikkje bite på kroken. Han hadde god tid.
     Han tenkte attende på dagane og tidene sine. Helst
  vart det som ei skodde. Då han vaks opp, hadde far hans
  skaffa alt til huset. Far var som Hege: liten og utrøyt-
  tande. Skarp var han dg. Alle var skarpe utan han sjøl.
 Så tidleg som han mintest attende, hadde det vori strev
 og bask dersom han skulle arbeide noko slag. Faren
 hadde gjevi opp. Mora hadde gått sett på han som ho
 aldri gav opp vona på ei endring. Så døde ho, før han
 var vaksen. Berre få år etter døde faren i ei arbeids­
 ulykke, som ein mintest med gru kvar gong minnet byrja
 kreka omkring der.
    Og så vart det Hege og han. Tilstandet, slik det var
 no, hadde vara i mange år. Når han første gong vart
 kalla Tusten, hadde han inga aning om — men det stod
 for han som ei tung grense.
    Han såg bort i strendene no, og sa til sjølve seg at
 ingen ville han vondt. Han takka Hege for orda, og
prøvde banke det inn.
    Så auste han att. Vatnet var stillferdig pågåande, og
ville drukne han.
    Eg vil leva, drukne vil eg ikkje!
    Kunne han no berre få ein dugeleg fisk, så. Koma heim
til Hege med ein brand.
    Som fine, smale skuggar låg fiskane nedpå sandgrun­
nane der han duppa og dreiv. Dei låg dreiv der gjerands­
lause, akkurat som Mattis. Men vake som noko stygt.
Rørde Mattis ei hand, så skaut fisken av nedi eit eller
anna svart-djup i nærleiken. Ingen beit på kroken. Fiskar
var kloke. Klokskap var her, kvar ein kom.
    Og så var det Hege, kom det bums.
   Gali fatt med Hege.

                           ♦




                                                    89
   Han hadde ikkje tenkt å plage seg med det herutpå,
men slapp ikkje unna: det hadde vori ei utriveleg natt i
natt, omkring Hege. Difor var det og ho hadde sendt
han på vatnet med det same morgonen kom.
    Han hadde vakna ved midnatt, og høyrt noko som han
ikkje likte. Det kom frå kammerset og han stiltra seg på
tå bort og glytte inn. Han skimta at Hege låg med and­
letet mot veggen. Han hadde skruva på ljoset, ho rørde
seg ikkje for det.
   Skuldbørene hadde velt innover han — for det var nok
han det galdt når Hege var nedfor.
   — Er det noko med meg att? hadde han spurt varsamt
borte ved døra.
   Ho hadde svara utan å snu seg:
   — Nei det er ikkje du?
   — Kven er det då?
   — Ingen, hadde ho sagt, eg veit ikkje kvifor eg er
til.
   Ho hadde snudd på seg og kasta eit vilt auge på han
i det same. Dette var verre enn han hadde venta, han
såg inn i flokar han ikkje skjøna det minste av. Hege
heldt fram:
   — Eg får ingenting ut av det! Og gå så til deg sjøl,
Mattis.
   Som vanleg stod han som framfor eit mørkt forheng.
Hege hadde det ille, han kom på noko: han fekk då mat
av henne, kvar einaste dag, ho tente til det med strik­
kinga si.
   Han ruska i henne:
   — Hege, du har då strikkinga! hadde han sagt.
   Ho vreid seg berre.
   — Strikkinga? Slepp no då, du veit ikkje kva du talar
om.
   Då måtte han ut med detta andre, som han først tenkte
å sleppe, fordi det var skamma hand.
  90
    — Eg får då mat av deg Hege, heile tida, hadde han
 sagt.
    Ho hadde ikkje svara eit knyst.
    — Du held då liv i meg, hadde han sagt. Er ikkje det
 noko då? Det er då vel viktig.
    Slik hadde han ikkje meint det akkurat, men han sa
 det just som det fall seg.
    Ho ville nikke at det var så, støytte mot veggen med
 panna, så det let eit lite dunk.
    — Eg synest då det er viktig, hadde han sagt i si råd­
 løyse. For meg så.
   — Ja visst. For meg dg, Mattis.
   Men ho var ikkje nøgd. Ho låg der vende mot veggen
og ville ikkje vise andletet sitt.
   — Ikkje blande deg meir i dette, Mattis, det er mine
eigne saker. Det går vel over.
   — Snu deg då, hadde han bedi.
   — Nei, hadde ho svara tvert. Andletet fekk han ikkje
sjå denne gongen.
   Han stod der hengde med armane. Kva skulle han
fortelje henne? Ho visste ikkje kvifor ho var til. Og ho
som var så skarp. Han hadde tusla inn til seg sjøl att då
han ikkje fekk trøyste henne. Det er i år ho er blitt slik.
Kva er dette?
   Ho var i orden ved morgonmaten i dag, men hadde
spurt om han ikkje kunne utpå og fiske? Blindt hadde
han svara ja, og gjort seg i stend.
   Kva gjer ho der heime no?
   Ingen må sjå henne?
   Han sat på tofta og grunna.
  20
Blubb, sa det nede i båtbotnen, og kraftig no. Mattis
vakna opp av gruvlinga si med ein rykk: han sat i vatn
til opp på leggen! Han måtte ha skadd den rotne båten
noken stad ekstra med trampinga si i dag — sidan vat­
net brått rann inn så mykje fortare enn før.
   Han hadde nok tenkt for lenge. Ikkje merkt at vatnet
steig opp over føtene hans — sommarvarmt som vatnet
var, så merktest det ikkje når ein var altfor oppteken
av andre ting.
   Men det var like dødsens farleg for det, dette vatnet,
når ein ikkje kunne symje. Han var i ferd med å søkke
rett og slett.
   — Eg vil ikkje! sette han i med oppspilte auga, og
byrja ause på spreng. Stod djupt i vatnet og skuffa ut
over kanten med ein halv ausekopp.
   Eg er ikkje firti år eingong, tenkte han, det er reint for
tidleg.
   Men det hjelpte ikkje om han auste, såg han, med
kaldsveitten piplande. Såg ut som vatnet steig heller, enn
det minka. Han sette i eit brestande rop:
   — Hjelp meg, eg søkk!
   — Kom, noken!
   — Hei kom fort noken!
   Til lita nytte, så langt utpå eit øyde vatn som han var
no — og ropet hans nådde heller ingen veg. Grendene
der lengst borte i varmedisen høyrde ikkje ein ljod frå
han. Alt det han auste, så vart båten helst fullare.
   No gjekk det snøgt:
   Det kom fram eit augepar nedi vatnet og stirde rett
på han.
   — Nei! ropte han.
   Hans eigne auge stod stive, og dessa andre stirde imot.
 Ingen ting anna eit par auge.

  92
   Men han ville ikkje.
   — Eg vil ikkje! ropte han så han kvitna.
   I øsinga fekk han endeleg syn for den nakne holmen
Dit var ikkje lang stubben. Kunne han berre koma seg
dit, så var det overstått.
   Det klaffa og ordna verkeleg kvast inni skallen hans.
Han heiv ausekoppen, kasta seg nedpå tofta og byrja
streta med årene.
   Om båten låg aldri så tungt nedi, så kom han i rørsle.
Mattis drog det han orka i årene, meir enn han orka.
Om han hadde krefter eller ikkje, tenkte han ikkje på,
han måtte koma unna dei auga i vass-skorpa.
   — Hege! ropte han vilt.
   Ho var fint ute av stand til å høyre han, endå måtte
han rope namnet hennar. Alltid var det Hege han hadde
mått trudd seg til.
   I medan seig båten nærare holmen. Vatnet steig innan­
bords, vasslinja kom opp i nye sprekker. Fiskestonga duva
endå meir bortgløymd enn før.
   No ropte han ikkje meir, det gjekk opp for han at
eg greier det visst! Eg er der snart. Han sleit i årene
med vissa perlande i seg. Fram kom han dg — før han
vardest var den bergande stein-holmen tett bak ryggen
hans.
   Båten skura mot botnen og stod still, med stamnen i
land. Mattis kom ut, så andpusten at han heiv seg beint
ned, tok tak med handa og slengde sveitten bort.
   Der var nær det.
   Men det greidde seg.
   Han var fylt av stor takksemd.
   Holmen var berre ein liten bergknaus, med nokre
grastorver i søkkane. Der var då sitjeplass. Mattis sansa
på å prøve berge båten. Skulle først prøve ause han tom,
men måtte gje det opp — einsam orka han ikkje dra
den fulle båten på land så mykje at det nytta. Båten
                                                    9S
vart fullare, og sette seg tungt ned liksom, gjennomroten
som han var. Grunt var der, så det gjekk ikkje heilt i
kav, men stod urikkande. Mattis sat på land med tau-
enden i handa.
   No var det einast å sitje. Ro herfrå var ikkje moge­
leg før -ein annen båt dukka opp. Mattis heldt støtt i
tauet. Noko å binde båten i fanst ikkje. Båten låg no
elles støtt nok i denne stilla, men Mattis torde ikkje
sleppe, det kunne koma vind og drive av stad med vra­
ket — og det måtte ikkje skje, båten skulle nok bli
brukeleg att, lova Mattis seg i gleda.
   Sælt var det å kunne slappe, og byrje å tenke så smått.
Det hadde elles inga hast endå. Sola steikte nedpå han,
det var dg godt når ein hadde våte klede, han vart så
varm at han ikkje dugde å ta kleda av seg. Heimferda
brydde han seg ikkje om endå, han hadde berga livet,
resten fekk greie seg.
   — Ja hadde eg ikkje det gjort, så hadde det sett ut!
sa han høgt og fritt her på holmen. Her kunne ein tala
med sjølve seg så mykje ein orka.
   Slapp og svevn tung vart han etter spaninga og kraft­
taket — og midt i sola som baka så velsigna. Koma til
lands att ville det nok bli ei råd med. Før eller sidan
kom noken utpå og såg han. Ikkje var han svolten
heller, berre svevntung. Han kunne sova til det kom
noken.
   Men den tau-enden var han redd å sovne ifrå. Det
var strengen som batt han til alt han var glad i. Då han
kjende svevnen kom med overmakt, batt han båten i det
einaste her fanst: seg sjøl. Han surra tauet kring eine
okla på seg, og knytte sikker knute. Båten sat nok trygt
på grunnen, men ingen visste kor lenge.
   — Passar eg på deg, så passar du på meg, sa han til
båten. Like etter kvarv tinga unna.


  94
  21
Mattis drøymde ingenting denne gongen. Og kor lenge
han var borte i svevnen visste han ikkje då han vakna,
han sansa ikkje på slikt — han vakna nemleg ved
hivande heis og hal-rop tett ved seg.
   Gjentemæle:
   - A hå - Å heil
   Samstundes stramma tauet til kring smalleggen hans,
og han vart dregen mot vasskanten med kraftige rykk.
   Kva i all verda?
   — Nei! ropte han redd, på slump, kom seg opp i sit­
jande, og fekk svevnen or auga. Den fekk han dg grun­
dig or auga.
   — Ein gong til! vart det ropt.
   — Ja. A hå! Å hei!
   Endå eit rykk nærare vasskanten. Han stridde imot:
  — La vera!
   Så skjøna han det var for moro.
   Ein glad lått trilla nedover han. Han kom i hug gode
gule erter. Eit gjentemæle sa:
   — Du må opp kar, elles går du på sjøen.
   Eit anna gjentemæle sa:
   — Var det ikkje ein tanke å ause båten sin? Han sit
på botnen.
   Mattis skok på hovudet for å bli kvitt mistanken om
syner. Så slo han den venstre handa hardt i berget —
det gjorde så vondt at han gav seg. Og så steig hjartet
tungt og dulpande opp i halsen: Han drøymde ikkje, og
endå var han saman med blide gjenter.
  — Skal vi løyse båten av deg? spurde dei leande. Dette
ser så tosket ut.
  — Det gjer det vel, svara han utan vidare, enno i ferd
med å klara opp skallen sin.
                                                   95
   — Det er ikkje noko merkeleg og nytt heller det, sa
han og vart vakare endå. Vart større i auga endå.
   Dei høyrde ikkje etter orda hans. Skjøna ikkje kva
han sikta til. Den eine bøygde seg over han og løyste opp
knuten kring foten. Mattis såg sky på henne, kjende hen­
dene hennar røre den nakne foten — det var så vidt
at dette liksom gjekk an å sjå og kjenne. Han fekk ende­
leg eit oversyn: Båten som gjentene var komen i, låg
stram og ny-olja, oppdregen ved sida av hans eigen sokne
— og her stod to glade unge gjenter med brune ferie-
kroppar. I båten låg nokre bleikte vindjakker eller kva
det var, gjentene hadde berre badeklea på seg, ferdige
til å gå på hovudet i vatnet.
   Mattis såg fort på dei. No galdt det å ikkje gjera
noko gali. Øydela han dette, så ville han ikkje bli folk
att på lange tider.
   — Dette er mest som eg skulle ha ynskt og drøymt, sa
han til å byrje med, og såg langt til side bort i ville stren­
dene. På dessa måtte han ikkje glo.
   — Eg har forresten drøymt ikkje så lite, slutta han
uventa.
   Gjentene kikka forundra på han.
   -A?
   — Ja men ikkje spør meir om det, sa han. Ingen har
fått visst det.
   — Nei vel, sa den eine gjenta, vi drøymer sjøl vi, så
vi veit kva draumar kan vera.
   Så såg dei venleg på han.
   Dei er kloke dg, tenkte han.
   — Men eg har sett nok av slike som dykk! sa han,
uventa endå ein gong. Måtte stive seg opp mot dei.
Det er fullt opp av slike på vegen her om somma­
ren! sa han, i butikken og alle stad. De må ikkje
tru —
   Han stansa. Stirde berre trassig på dei. Når han såg
  96
 slik trassig pg olmt på dei, hadde han lov til å gjera det,
 syntest han.
    Dei smilte like blide.
    — Ja vi veit då det, sa dei. Det fall oss slett ikkje inn
 at denna karen var for katten.
    Mattis såg fort på dei, takksam til det inste for at dei
 ikkje visste noko om han. Forundra over korleis han
hadde slegi seg laus, var han dg. Utan vidare hadde han
slengt det i dei og sett dei rakt i auga.
    Men no såg han til leds att, spurde sakte, og i ein
annen tone:
    — Kvar i all verda har de komi frå?
    Dei peikte kvardagsleg nedover dei blådimme stren­
dene, der Mattis var framand.
    — Vi har legi der nede i fjorten dagar. I dag skulle vi
ta ein lang ro-tur, sidan det var slikt ver, sa ei av
dei.
    — Og så tok vi sikte på holmen her, for å bade, sa den
andre og blinka til han, men då vi kom nærare, såg vi
noko rart.
    Du må ikkje, sa det i han kvar gong han ville vende
seg mot dei. Han såg framleis stivt nedover dei fra­
mande strendene. Imedan fortalde dei.
   — Først trudde vi det var skjedd ei ulykke, men då vi
kom nærare innåt, gjekk støkken av oss.
   — Ja det hadde vori ei merkeleg ulykke, sa Mattis og
mest braut inn i talen hennar, han kjende seg så lykke­
leg at det gjorde vondt.
   — Ei slags ulykke må vel vera skjedd, sa ei av gjen­
tene, for det ser ut som du så vidt har fått berga deg inn
på holmen her.
   Mattis bles.
   — Tyder ingen ting, no når de er komne, la han til
av fullt hjarta.
   — Det var fint sagt, sa dei.

                                                       97
    Og dei orda skulle han gøyme vel på. Det var bra sagt,
syntest dei. Skarpt kanskje.
    — Har de sett meg før? spurde han og skalv innvendes,
men det måtte til. Eg meiner på vegen eller i butikken
eller noken verdens annen stad?
    Dei riste på hovudet. Det var herleg å sjå.
    — Vi høyrer til langt derutover vi, veit du, så her er
alle like ukjende.
    — Ikkje høyrt om meg heller?
    — Korleis skal vi veta det, når vi ikkje veit kven du
er?
    Rakeknivar, tenkte han. Såleis kan somme seia det.
    Fordi om han såg borti strendene, så såg han endå eit
skimt av gjentene, slik på sida. Såg dei riste på hovudet
og ikkje visste det plukk. Herleg.
    — Dette syntest eg var godt å høyre, sa han — utan
evne til å seia kor uendeleg godt det var.
    Dei tQ gjorde det til spetakkel:
    — Har du slikt eit fille-ord?
    Pytt. Tøyse slik kunne dei gjerne for hans skuld. Det
 han hadde spurt om derimot, det galdt i denne stunda
 liksom liv eller død.
    — Kva er det du ser der bortpå vatnet heile tida?
 spurde dei han.
    Han svara fort:
    — Ingen. Ser ikkje noko.
    — Det må du då gjera.
    — Det er ikkje difor, fortalde han alvorleg, men eg er
 i stor freisting.
    Alle smil var som sokne ned, alle blinkingar dg, gjen­
  tene vart heilt stille — for slik var Mattis no. Den eine
 sa varsamt:
     — Torer du ikkje sjå på oss?
     — Eg er i freisting til å gjera det, svara han lågt og
  rørde seg ikkje.
   98
     Gjenta stoppa opp. Hjartet hand Mattis låg nakent og
  verjelaust. Dei to venninnene såg på einannen og visste
  ingen ting. Tonen hans, mina hans, augekastet hans
 veifta slikt som fnis bort som røyk. Dei var i villreie, og
 dei var brydde.
    — Vi kan ro bort dg vi, sa den eine brydd, ro til lands
 og hente folk til deg, til hjelp med båten.
    — Nei nei! sette han i og batt dei.
    Den andre gjenta fann ein utveg:
    — Vi går vel i vatnet, Anna? slik Vi tenkte på. No er
 her på det finaste.
    — Javisst, svara ho som heitte Anna, som i lette. Det
 skal bli bra godt.
    — Ha det så lenge! sa dei til Mattis bakover okslene
 sine.
    Dermed stupte dei seg ut i sommarvatnet. Skruva seg
 fram, var ledige som fiskar, kvarv unna. Mattis såg fritt
på dette.
    Og dei må hit att, tenkte han med gleda dirrande. Dei
må hente båten sin. Dei må opp på land.
    — No torer eg mest ikkje tenke, sa han halvhøgt
medan han såg dei skruve seg bort. Dei babla derute.
Snart stansa dei og vinka til han.
    -Hei!
    Mattis rørde seg ikkje. Men så rette han fort og stivt
opp ei hand og tok henne sky nedatt.
    No kom dei fossande hitover, var blivne overmodige
og glade påny.
    — Vi lyt få lov å berge livet ditt og få deg til lands
att! ropte dei til han — og trødde vatnet og sprøytte,
eller heiv tær opp i lufta.
   — Det er langt dit! ropte han bort til dei, fort som eit
skot, redd. Samstundes som orda deira fekk det til å hogge
heitt i han på nytt.
   — Vi har dagen for oss, svara dei og bubla og frøste
                                                      99
med raude munnar. Vil du seia oss kva du heiter, så skal
vi ro deg i land, og vi skal sette deg nedpå så varsamt
som du hadde vori av glas.
   Han riste på hovudet. Men dei gav seg ikkje. Dei
likte seg no, sumde kring holmen og fortalde opp til han
om seg sjølve.
   — Eg heiter Anna, og ho der Inger. Rett og slett slik
er det. Og så er det din tur.
   Han riste på hovudet.
   — Nei! har eg sagt.
   — Neinei, så får du sitte der til du mjuknar, din stri­
bukk, sa dei og plaska.
   — De veit ingen ting! ropte han ut til dei. De kan
halde opp med detta! De treng ikkje seia slik.
   No skjøna dei han ikkje, vende seg ifrå han, baska og
dukka og bar seg.
   Dei må ikkje reise ifrå meg, tenkte han. Må ikkje!
Dette er berre ein gong. Så bøygde han nakken og tok
det i seg att: Det er nok best dei reiser som det er no.
Enno veit dei ikkje noko om meg.
   Dei kom pæsande i land, kasta håret bakover, var
nedi båten etter handklede og rubba seg, la seg til soling
side om side med Mattis der han sat — holmen var ikkje
større enn dei var nøydd til det.
   — Du får orsaka, sa Inger, men holmen er ikkje til
å gøyme seg bort på, og berre kvasse egger er det alt
samen, så nær som her. Du får tola oss.
   Deretter blunda båe gjentene. Sola skein på dei. Mattis
drog inn angen frå dette.
   Inni Mattis gjekk det som stormar no. Han fekk ikkje
røre seg. Fekk ikkje springe i båten sin, for den sat på
grunnen full av vatn. Han stirde vilt etter ein annen båt,
som kunne vinkast til. Fanst ikkje.
   Gudskjelov, sa det i han.
   Midt i rådvilla visste han at dette her skulle han ikkje
  100
 mist for noken ting. Ikkje skjøna dei kven han var, han
 kunne sitje her og vera eit slags anna menneske. Og på
 det grunnlaget gav han etter for freistinga og såg fritt på
 dei, der dei blunda.
    Kva var det?
    Einast underleg. Utruleg.
    Kan ikkje vara heller.
    Kjenne ein ange som eg alltid har visst om.
    Få sjå detta.
   Han rykte seg snart: såg korleis det næraste auge hen­
 nar Anna var oppe i ei krå av seg og kvilte på han,
glimta gjennom ein sprekk. Han tok sine eigne auga att
som brend.
   I slik freisting har eg aldri vori. Kva vil Hege seia no?
   Stormen gjekk slitande som før. Ingen rørde seg. Dei
nakne kroppane anga.
   Det leid litt, så sa Mattis uti veret, medan det gjekk
kaldt etter ryggen hans:
   — Per, sa han.
   Anna opna auga for fullt, og lyfte seg opp litt, tett ved
han.
   — Kva sa du?
   — Per.
   Det var ein gru dg, dette, men han gjorde det, stod ikkje
imot lenger.
   Inger var skarpare enn Anna, viste det seg, ho lyfte på
seg og skjøna med ein gong kva talen hans Mattis
tydde.
  — Han heiter Per altså. Han sa det altså til slutt, slik
vi truga han.
  Anna lyste opp.
   — Javisst! Goddag då, Per. Det var hyggeleg at du
endeleg ville ut med det.
   Mattis nikka, forstøkt over seg sjøl.
  — Ja så ror vi deg i land, ord er ord og mann er mann.
                                                     101
Men enno kosar vi oss her ei stund, skal vi ikkje det,
Per? sa Anna.
   — Visst, sa Inger i staden hans. Det var fælt som den
Inger såg igjennom han og kunne gissa ynska hans. Mattis
kjende seg lyft og boren høgt opp no.
   — Ja no skulle Hege — byrja han, og bråstansa, ingen
ting! sa han.
   Men dei. høyrde det nok.
   — Kven er Hege? Kjærasten?
   — Nei kjærasten — syster mi. Men det er slett ikkje
slik som — han stansa som før.
   — Ikkje noko, høyrer de! Det greier seg godt alt
saman der heime hos oss, når ein berre er lynende skarp,
og det er ho.
   — Det er eg sikker på, sa Inger.
   — Ja den som berre var lynende skarp alltid, sa Anna,
då var det inga sak.
   — Ja. så ein kjende seg som nyslipte knivar, sa Mattis
og spela med farlege ord.
   — Ja huff, svara dei to i munnen på einannen.
   No må du koma deg i hug, Mattis, syntes det mumle
åtvarande i bakgrunnen. Var ikkje fritt anna det mumla
litt stridt dg — men dette kom aldri til å hende oppatt.
Eg må ikkje bera meg åt slik. Narre folk. Eg veit då det.
Men det er berre denne eine gongen!
   — Gjort er gjort, sa han høgt og alvorleg. Heldt fram
i tanke-rekka.
   Inger sa tolmodig:
   — Ja det er dg eit skarpt ord.


  Var dette lykke? Lykka var komen til han på ein naken
holme, utan noko slags varsel. Ingen ting hadde han
gjort for det. Han kunne jamvel tala skarpt.
  Der låg dei to gjentene, var ikkje det minste redd han.
  102
Han kunne lagt handa bort på dei, så nær var det. Sola
gylte dei for han, hadde gylt på dei i fjorten dagar.
   Han måtte gjera noko. Og det måtte ikkje vera noko
vanleg.
   — Anna og Inger, sa han lågmælt. Sa båe namna, og
for første gong.
   Dei reis opp på ålbogen ved det, ved alvoret i mælet
hans og det lysande i auga hans.
   — Ja? vi høyrer på deg, sa dei ventande.
   Hadde det nokon gong vori godleik lagt i namna deira
når noken sa dei, så var det no. Utan vidare svara dei
audmjukt: ja vi høyrer på deg. Dette var inga vanleg
stund.
   Mattis var dg heilt herre over stunda. Sat såg på dei
unge kvinnene. Sa varsamt, fordi her var fylt til randa:
  — Det var berre det.
  Då hadde han liksom sagt alt. Dei to syntes visst dg han
hadde sagt det dei djupast lengta etter. Han hadde bori
det fram i ei form dei godtok.
  — Per, sa dei frå sin kant. Såg opp i det hjelpelause
andletet hans, som no var omskapt. Noko i det var vak­
kert over all måte, på tvers av kor armodsleg og umoge­
leg det var. Ingen rørde seg.

  Dette kunne ikkje vara ved. Mattis visste det. Uveret
som truga han i bakgrunnen, vann litt innpå. Han måtte
gjera seg hard og rive seg laus.
  — Anna og Inger, sa han i ein annen tone, så dei vart
urolege.
  — Kva er det? spurde Anna, litt skremt.
  — Og no som vi låg så godt, sa Inger, kan vi ikkje
drive på med det?
  Anna såg seg rundt i dagen: vatnet, strendene, blå-
disen, åsane — sin eigen angande kropp tok ho nok også
med — ho bråsnudde seg til Mattis med alt i hop:
                                                    103
  — Er det ikkje eit paradis du bur i, så veit ikkje eg,
sa ho, nervøs mot de stirande auga hans.
  — Det er ikkje så lett å vera der, datt det ut av Mattis.
  — Kva meiner du?
   — De veit ingen ting! sa han. De sit her og tenker
noko anna enn det eg tenker.
   Dei to vart uvillige i andleta sine.
  — Om kva?
   — Ser de noko sers på meg? spurde han. Detta måtte
han krinse ikring, utan fred.
   Anna sa fast og avgjerande:
   — Vi vil ikkje veta meir enn det vi veit no, om deg,
Per, og så skal du teia!
   Og Inger sa:
   — Ja. Tei still med deg!
   Dette stoppa munnen hans, og meir enn munnen: den
mumlinga i bakgrunnen jamvel. Han trong ikkje gjera
seg hard lenger. Herjege gjenter var dette.
   — Ja då er det grei skuring, sa han. Når ein teier, blir
ingen ting sagt.
   Han trudde dette måtte vera skarpt.
   Dei nikka dg.
   Dei lo no, fridde frå noko som hadde vori fint og
vrangt og vanskeleg på same tid. Dei sprisla med stor-
tæme uti vatnet.
   — Vi er rektig glade at du var på denne holmen i dag,
sa Inger.
   Mattis såg ventande på Anna.
   — Det same her, sa Anna snøgt.
   — Det same her, sa Mattis som om ingen ting var.
   — Og no skal vi ro deg snilt heim, sa dei til han og
reis opp så det nær blinda han på nytt.




  104
  22
Anna og Inger skauv ut båten sin. Båten låg der vippa
tett og god, var mest ikkje nedpå, så lett låg han når han
var tom.
   — Kom så, Per.
   — Ja men denne då? sa Mattis og peikte på det vass-
fylte vraket som var i ans eige. Den må eg ha med, elles
kjem eg aldri på vatnet meir.
   — Korleis skal det gå til?
   Mattis visste det, i dette høvet var han trygg.
   — Eg skal kommandere, sa han, men så må de gjera
alt eg seier.
   Han stod med hjartet tungt av takk for det som hadde
hendt han, og så kommanderte han gjentene ut i vatnet
og bad dei ta tak samstundes med han sjøl og vrikke på
båten, så det skvalpa vatn ut over kanten. Dei fekk det
til akkurat som han ville, fekk ut ein del vatn så den
vesle båten flaut. Då sette han dei til å vagge åleine, og
sjøl drog han i land tauet. Dei hersa og vagga og drog
— og sist var båten halv-vegs opp på stranda.
   Gjentene likte sjauen, dei lo i utrengsmål, henta god
ausekopp og lensa båten skikkeleg. Eit hol var der litt
opp på sida, men Mattis var kvikk i skallen, drog av seg
ein sokk og stod stappa strimlar av sokken inni med
kniven sin.
   — No skal det greie seg når ingen sit i, sa han, for då
blir dette over vatnet.
   Han svimra omtrent ved å styre med dette under auga
deira, og å kunne lykkas med det.
   Anna sa då dg:
   — Vi ser du veit alt om båtar.
   Mattis lo stolt.
   — Vent litt, sa han.
                                                     105
   Han hadde ein fin løyndom som han snart skulle få
openberre for dei: han var ein klyppar til å ro dg. Og det
var han som vilje ha årene.
   Båten hans eigen vart bunden fast til gjente-båten med
landings-tauet. Inger sat alt på tofta og greip vant i
åre-paret.
   — Nei takk, sa Mattis, det er eg som skal ro, kan du
skjøne.
   — Er det?
   For ei stund dette var.
   — Ja eg veit kanskje endå meir om roing!
   — Javisst. Då er det klart du må ro. Og så er du no
dessutan kar.
   — Det dg, sa han.
   — Og så veit eg mykje om tetting, la han til.
   — Ja no synest eg etterkvart du får gå til side, Inger,
sa Anna.
   Inger sette seg jamt med Anna på baktofta. Mattis tok
årene som herre i båten.
   — Det var dette eg ikkje ville fortelje, sa han til gjen­
tene. No var han så mykje til kar at han kunne lage ei ny
skrøne.
   — Kva dette?
   — Om roinga vel.
   I Mattis perla det av tryggleik. Aldri hadde han vori
så glad for å kunne ro, for å kunne ro i kapp med dei
kloke, om så skulle vera. Han drog i veg med lange, ro­
lege tak.
   — Bra saker dette, sa han.
   — Båten vår?
   — Javisst.
   — Ja kva anna? spurde han då han hadde fått tenkt
litegrann.
   Dei lo lette og glade.
   — Nei ikkje noko anna, kan du skjøne.
  106
    — No får du lande kvar du sjøl helst vil, sa Inger.
 Vi to har veldig god tid, vi skal berre koma heim til
 kveldsmat, og ligg rek og latar oss her kor som er.
   — Har sikta meg inn, svara Mattis stutt.
   Slik skulle her vera. Slik skulle ein kunna ha sagt om
 mangt: eg veit alt om detta. Og: eg har sikta meg inn.
 Og mykje meir. Åretaka hans dovna og vart ujamne.
   — Hei du! ropte dei til han.
   Han skvatt. Gjentene såg ertelystne ut.
   — Du var ved å sovne, Per.
   — Søren, sa han og kvævde draumen sin.
   Båten på slæp kom hakkande og duppande etter,
greidde seg bra når ingen sat i han.
   Mattis såg på gjentene. Dei visste nok lite om kva dei
hadde gjort med han i dag.
   — Anna og Inger, sa han or hjartans grunn.
   Dei såg ventefulle på han for tonane hans. Han sa
ikkje meir.
   — Pass no på at du ror som etter linjal, du som kyter
så svært, sa dei og let tærne sine leike med einannen nedi
båtbotnen. Denna rare karen hadde fått takka dei for
eitkvart, kjende dei, og vart glade nedi tærne.
   — Eg ror alltid som eit strek, det er det einaste eg kan,
svara Mattis bums, og kvakk — men til all lykke høyrde
dei visst ikkje dei tankelause orda tilsist.
   — Pytt san, sa dei.
   Mattis la først kursen strakt mot heimen sin. Sidan
kom han på ein betre plan: han ville ro dit folk var. Han
ville bli sedd i dette selskapet, dette måtte ikkje gå til
spille. Han ville ro inntil den gamle brygga ved handels­
mannen, midt i tjukke bygda. Der var det alltid einkvan
som gjekk framom, og som kom til å sjå den sjeldsynte
landinga.
   Eg skal koma som ein kongeson, tenkte han. Alle som
vil, kan koma og sjå.
                                                      107
    — Vi ror først opp til brygga ved handelsmannen min,
 forkynte han, der er det alltid folk som vil sjå oss.
    — Folk som vil sjå oss? Kva skal det vera til? spurde
 dei i kor.
    Han skjøna ikkje.
    — Er du narreleg du då, Per? spurde Inger og hengde
 peikefingeren dovent ned i vatnet under farten.
    — Narreleg? sa han uforståande.
    Han såg Anna gjorde ei mine til Inger. Inger sa fort:
    — Vi legg sjølsagt inn der det høver best for deg, ikkje
 eit ord meir om det.
    På denne måten vart der ein brå-knekk på den snor­
 rette kjølstripa hans Mattis. Kursen vart lagt til brygga
og folke-ferdsla. Dagen var stor og høg, var som ein boge
over Mattis.
    Hege vil vel ikkje tru ein bit av det eg fortel når eg
kjem heim. I grunnen skulle eg rodd dit dg med dei. Men
å koma opp til brygga på denne måten, er no nummer
ein likevel.
   — Nummer ein av alle, sa han høgt, og gjordest på seia
det meiningslaust.
   — Kva meiner du, Per?
   — Dag nummer ein vell Denne her, vel.
   Det klaffa som det skulle i skallen hans.
   — Bra sagt, sa dei. Heile tida priste dei han for det
han sa.
   Inger sa serskilt.
   — Vi dg vil minnast denne dagen sidan, Per.
   Men ved dei orda fall det skugga over Mattis: Sidan.
Dei skulle bli borte, skulle minnast dette møtet på ein
framand plass ein stad, der han ikkje var med. Sidan
skulle aldri vera!
   Gjentene vakta nøye på han etterkvart, og Anna spurde
straks:
   — Noko i vegen?
  108
    Han tok eit veldig åretak, og eit til. Då visste dg Inger
 på timen kva ho helst skulle seia:
    — Du ser vel at han er i orden, Anna.
    Ho der er skarpingen, tenkte Mattis og såg fortapt på
 Inger.
   Ja han såg rett på dei no — om dei var aldri så nærepå
 nakne. Blygskapen frå holmen var faren sin veg, no var
 dei som gamle kameratar.
    — Anna og Inger, sa han der han sat.
    Dei venta.
    Det kom ikkje meir. Nok var det.
   Grenda og brygga kom fort nærare. Mattis sette farten
opp endå eit strek. Det var vrangt å velje: rodde han
seint, så ville denne gode stunda vara endå lenger —
rodde han på spreng, ville gjentene bli fortare borte, men
minnast kva for ein stor roar han var. Han valde dette
siste trass alt.
   — Nei skal vi fara endå fortare, Per? spurde gjentene
og gledde seg.
   Han valde rett.
   — Det kan aldri bli for fort, sa Mattis, men det har
ikkje de greie på. No kan de, som ikkje snur ryggen til,
sjå om de skimtar folk på brygga eller på vegen, i nær­
leiken av landingsplassen vår.
   — Ser ingen, men vi er for langt borte dg.
   Anna såg noko:
   — Der fer ein bil.
   — Bilar reknar vi ikkje, sa Mattis, dei flyg berre forbi
og ser ingen ting.
   Om litt sa Anna, frå utkiks-posten:
   — No står det ein kar på brygga — men eg kan ikkje
sjå korleis han snur.
   Inger skøytte i:
   — No kom det ut noken ifrå handelsmannen din, Per.
Det blir nok mottaking.
                                                      109
  — No drog dei sin veg båe to, Per.
  Meldingane small kring Mattis. Han tøygde og rodde
hardare enn godt gjorde. Men denne landinga skulle
gjerast flott, same kva det kosta. Aldri i livet meir ville
han kunne få koma på denne måten, med to strålande
gjenter på tofta.
  — No har folk lagt merke til oss! sa Anna. Der står eit
par gutungar og glor. No greier vi sjå kva som er smått
og stort, og snu-inga på dei og all ting.
  — Å ja gutungar, sa Mattis med uvilje, dei treng der
ikkje vera så mange av.
  — No kom ein syklist og stansa.
  — Nei han går inn til handelsmannen.
  — Ja ja, men det er då i gang, skjønar eg, sa Mattis
alvorleg. Han var etterkvart dyktig trøytt og valen i
armane. Storm-roing var ikkje hans sak, men no skulle
han halde ut. Han såg bakom seg som snarast, såg folk
på brygga. Sidan passa han berre på å halde kjølsporet
snor-rett til siste slutt.
  Fleire hadde stansa opp på brygga no — sidan dei såg
det var Tusten, men Tusten bortanfor alle land. Det var
dg ei landing det var verdt å stanse for: Som ein siger-
vinnar utefrå ein stad kom den blanke båten i solglitte-
ret, og på baktofta sat to brungylne gjenter og vinka
dovent venleg inn mot brygga — og Mattis rådde over
alt samen og visste alt om roing og styrde støtt og sikkert
og var det stikk motsette av ein tufs.
   Kvar minste ting gjekk prikkfritt.
   Mattis eigen båt fylgde stadig med, men hadde teki inn
noko vatn, så det gjorde ferda tyngre. Likevel klara
Mattis å halde farten til han måtte svinge av for brygge-
stolpane. Ingen som såg han visste kor nær det var slut­
ten på kreftene hans — no kom kreftene elles att, i pure
øsing og glede.
   Ein heil liten krull stod på brygga og tok imot. Fem-
  110
seks, sikkert. Og kor mange kunne ikkje så dei seks for­
 telje det til etterpå! Det var det. Seks gonger seks gon­
ger seks gonger seks. Sikkert.
    Mattis hadde fått tid til å tenkt ut slutten på dette, og
no var det tida. Då båten gleid inn mot bryggekanten,
reiste styresmannen seg med vekt ved ro-tofta og la årene
plent på sidene av seg.
   — Ja så får de overta sjølve då, gjenter, sa han roleg,
men så høgt at alle høyrde, no er vi komne til lands.
   — Det ser dei sikkert, sa eit rapt gute-mæle. Han vart
fort avbiten ifrå flokken:
   — Tei still —
   — No skal eg berre ha att min eigen båt, heldt Mattis
fram, vend mot gjentene.
   Gjentene lo og blenkte.
   Flokken på land stod og torde ikkje sleppe seg til, det
var no dessa to sikre gjentene, og for Tusten sjøl hadde
alt gått så ledig og sikkert at han var ikkje attkjennande.
Gutungen frå før gneldra litt likevel, der han stod såg
nedi båtvraket hans Mattis:
   — Har du vori på botnen, Mattis?
   Mattis liksom ikkje høyrde det. Roleg fekk han løyst
båten sin frå den nye. Så vende han seg påny til gjen­
tene:
   — Anna og Inger, sa han, i den sers tonen som han
måtte seia dessa namna.
   Dei såg opp til han, der han stod på bryggekanten og
stridde med seg.
   — Takk for turen! sa han, midt i krinsen av folk.
Bortanfor alle røynsler var det å stå slik, seia slik, til
slike.
   Dei gylne gjentene Anna og Inger sa:
   — Det er du som skal ha takk, Per. Vi skal aldri gløyme
dette.
   No trur eg helst eg vil døy, for det i han. Men så tok
                                                      111
han seg i det. A nei, då hadde eg ikkje noko godt av det
lenger.
   Guttemælet gnelte til:
   — Per? Han heiter ikkje Per eingong. Det er Mattis
detta vell
   Hos Mattis kjendest det som ein styng i ryggen — og
berre det ikkje vart verre. Berre no ikkje gutungane sa
heile sanninga: det er Tusten detta! Det kallar vi han.
Herregud, dei må ikkje seia det.
   Han talde sekund.
   Han vart spard dg. Sikkert var det Anna og Inger som
gjorde det, tenkte han. For dei stod just oppreiste i båten
sin og var unge og herlege, og så tydeleg på Mattis side,
og med ei av-visande mine til den gutungen så snart han
let i seg.
   — Mattis eller Per, det er for oss det same, sa dei stolt,
så den gutslasken rektig fekk det og måtte lata i hop
munnen sin.                    '
   Dei gjorde ein rund veiv med armen:
   — Takk for i dag, Per. No ror vi heim vi dg. Kanskje
vi treffest att eingong.


   Gjentene svinga ifrå. Mattis stod svelgde. Men han
heldt nakken bratt. Sidan fekk han binde båt-vraket sitt
i ein jarnkrok.
   Dei fem-seks som stod her, spurde ikkje etter noken
ting, dei var slegne av eitkvart. Dei var på noko vis
brydde. Noken varsla til Mattis jamvel:
   — Dei vinkar til deg.
   Mattis rette seg fort opp og svara på vinkinga. Båten
vart fort mindre. Gjentene rodde dugeleg, dei dg, men det
var no lettare denne gongen.
   Så våga ein i flokken seg til:
   — Ja du har komi opp i det, Mattis.
  112
   Mattis var sterk no.
   — Ja det har eg, svara han.
   Guten livna til:
   — Skal du ro dei meir dg!
   — Ja kanskje, svara Mattis utan å blunke.
   Han trudde det. Ikkje før hadde han sagt det, så vart
det sant. Kvifor skulle det ikkje kunne hende oppatt?
   — Vi har vori ute i mangt vi, i dag, la han til, rett i
gutungen.
   Noken lo, men dei lo ikkje vondt. Mattis kjende det i
alle høve ikkje som vondt. Han var ferdig her, og kunne
gå. Han var ven med desse på brygga, dei hadde vori
snille og ikkje levert han ut. Han gjekk elles ikkje, meir
vart han boren på venger heimover til Hege. Undervegs
heldt han auga med vatnet: båten utpå der vart mindre
og mindre — slik var det med den.




  23
Rusen hadde lagt seg ein grann då han kom heim.
Plent passeleg, så han kunne fortelje alt på skikkeleg vis.
Den lykkelege båten var no kvorven bak blå nes — Mattis
skjøna det var for godt. Gjentene skulle reise, og han
ville nok aldri treffe dei meir.
    Likevel, hendinga var urikkande sann og stor. Han
trong ikkje legge til ei einaste skrøne når han no for­
talde med systera, det var meir enn nok med skire san­
ninga. Hege syntest ha meir enn vanleg travelt med strik­
king medan ho lydde på, og mumla berre eit svar av og
til.
   — Du høyrer vel etter? spurde han, for det er ikkje
anna ein gong slikt hender, kan eg seia deg.
  5. Fuglane                                         113
   — Javisst, svara ho, eg har høyrt kvart ord, eg kunne
fortelje det oppatt for deg.
   I augeblinken tenkte han ikkje over kor stusseleg det
just var, at det var eingong og så aldri meir, enno brukte
han dette til å gylle hendinga med.
   Han fortalde vidare. Utruleg mykje hadde skjedd med
han og dei to gjentene. Hege lydde på med velnøgd
mine, Mattis arga seg litt over at strikkinga gjekk akku­
rat som før. Ho strikka aldri om sundagen — og dette
måtte då vel vera såpass viktig som ein sundag. Han sa
ifrå til sist:
   — No kan du vel legge ned kufta litt.
   — Kvifor det?
   — Det er sundag liksom, for meg.
   Ho la kufta i fanget og lydde etter. Han var ved eit
viktig punkt. Takksamt fortalde han henne avskilsorda
Anna og Inger hadde sagt.
   — Vi skal aldri gløyme det, sa dei. Per eller Mattis det
 er det same for oss, sa dei.

  Nei, Anna og Inger kom ikkje oppover vatnet meir.
Men Mattis levde i ei litt onnor luft enn før. Han kjende
seg sikrare, gjekk sikrare på vegen, gjekk inn døra til
handelsmannen på ein ny måte. Alle visste om hendinga,
det såg ein utanpå dei. Dei første seks hadde gjort arbei­
det slik dei skulle, sidan gjekk det av seg sjøl.
  Som slik gjekk det til i butikken no:
  Handelsmannen vog opp den vesle kaffiposen, og
spurde likesælt medan han passa vekta:
  — Vori ut og rodd att?
  — Nei.
   Mattis dg sa det stutt og likesælt, medan det lo inni
han. Slik skulle store ting talast om. Rett nok hadde
denne same handelsmannen sagt så og så bak ryggen på
ein nyleg, men ein fekk sjå bort frå det. Likeins vara han

   114
seg for å kjøpe drops desse første gongene — kva var vel
kamferdrops no? Han gjekk ut av døra med kaffi og
sukker, som han var ein tømmerhoggar frå ville skogen.

  Så fekk han spurt at Anna og Inger verkeleg var reist
— han trefte folk frå den kanten, og tok mot til seg og
spurde. Reist. Ferien var slutt for dei.




  24
 I staden for gjentene kom det uveret som snilt hadde
 haldi seg i bakgrunnen halve sommaren. Uveret måtte
 koma før eller seinare. Det kom fjorde dagen etter even­
 tyret på vatnet. Fjorde morgonen.
   Mattis merkte det straks han kom ut or stoga: den bly­
 tunge lufta var ikkje å spøke med. Himmelen var mørk
og still. Sjølsagt kunne det vera berre regn i slike skyer,
men. Mattis kjende straks den same blyvekta i sin eigen
 kropp — og då var det sikkert kva som venta ein. All
dug gjekk liksom ut av han. Imedan vakta han på minene
hennar Hege.
   Hege lest som ingenting.
   — Ser du det ikkje! brast han endeleg ut.
   — Eg ser ikkje noko uvanleg, svara ho og gjorde huset
i stand. Kva ser du då?
   — Torever.
   — Å pytt, sa ho.
   Mattis sveiv ut og inn.
   I alle dei år han hadde vori på livet for tora, hadde
han samla opp mange rare merke som han tok fram og
prøvde i dag. Sikrast var den blyvekta omkring han og
inni han.

                                                    115
   Hege trøysta:
  — Blir ikkje noko av, ser du. Det tynnest snart bort,
heile toreveret ditt.
   — Du skal ikkje få narre meg på den måten i dag, sa
han, eg har mest aldri sett det så stygt føreåt.
   Ikkje før sa han det, så kom det ein låg tore-smell. Ein
smell som enno var i svevnen, men ikkje mindre tru­
gande for det.
   Mattis hetna.
   — Høyrde du?
   — Jaja, det er ikkje sikkert det blir meir. Ta det no
med ro, sa Hege. Vent no her lite grann denne gongen,
det går like godt då, skal du sjå.
   — Det kjem så sikkert som at du står og vaskar opp
koppane. Høyr!
   Tora murra andre gongen, litt sterkare enn før — slik
det alltid er.
   — Vent litt likevel, sa Hege.
   — Du kunne heller vera med meg du 6g, sa Mattis, meir
og meir nervøs.
   — Nei men gjer eg ei. Vent no.
   I dette høvet var Mattis dauv for alle ord og gode råd.
Han var grå i andletet, var alt på veg bort til det van­
lege torever-vernet sitt. Doen var det sikraste. Gjennom
åra hadde Mattis samla ei mengd forteljingar om lyn­
nedslag — men aldri hadde det slegi ned i eit slikt hus.
 Det var rart, men sant.
    Før han rakk å koma inn, skrall tredje smellen —
 mykja nærare. Elles var her unaturleg stilt. Ingen fugle-
 song. Det einaste han høyrde var ei spyfluge som surra og
 blåna forbi han i den oppladde lufta.
    Han stengde seg godt inn.
    Lenge var det ikkje å vente, før uveret herja for fullt.
 Lynet freste lågt og farleg derute, og Mattis sat ihop-
 kropen med attlatne auge og talde ein, to, tre, til braket

   116
 kom. Han stakk fingrane i øyra og grov rundt i øyre-
gangen så det vart eit fælt bråk, men det hjelpte ikkje
større når tora ville for alvor.
   Nei men! Høyr det —
   Villare endå.
   Og Hege midt i det.
   Kva finn ho på? Sit ho lagar kufter i slikt ver dg?
medan lynet freser? Nei det kan ho ikkje finne på. Ho
må då tenke litt.
   Veret dreiv på. Enno hadde ikkje regnet slept seg til.
Mattis var i den første, verste, regnlause delen av tore­
veret. Og i dag gjeld kanskje ikkje gamle merke — det
er ikkje sikkert om denne staden er trygg lenger.
   Nei for ein gong kjem vel den dagen. Ein dag kjem
liksom all ting.
   Ikkje sikkert her heller.
   Han bora rasande med fingrane i øyregangen. No
freste og small det samstundes. Så får det koma då, sa han
seg, valen. Ein, to, tre. Var ikkje opphald mellom lyn
og brak han talde, det var si eiga levetid. Han syntest
jorda gav seg, i det minste ein gong. Regnet kom no i
bøttevis. Eg blir reddare kvar gong, trur eg, for det blir
farlegare kvar gong.
   Hege sit i kjøkkenet og er ikkje det minste redd. Ikkje
redd noken ting.

   Ota vart lang. Regnet hamra på taket. Der tipla og
draup dg — taket var i ustand, som alt anna her.
   Men ein slutt måtte det ta, ein var då komen over på
andre sida av uveret, og det var vedunderleg.
   Altså vart det ikkje unnatak frå regelen i dag heller.
   Huset viste seg sikkert. Og kroppen vart lett, liksom hu­
gen var lett. Enno hekk det att små ufarlege skrellar, og
striregn. Herleg var det å vera på baksida av veret. Snart
vilje han springe gjennom uversrestene og inn til Hege.

                                                      117
   No!
   Han støytte døra opp og sprang framoverlutt gjennom
regnet. Her lukta sterkt av vaska lauv og gras. Ei lukt
ein aldri kjende anna i slike stunder.
  Gjennom lynende eld, tenkte han då han stod på tram­
men og riste væta av seg. Ikkje ein augeblink tvila han
på at Hege sat roleg inne i kjøkkenet, aldri hadde Hege
rømt for tora.
  Systera var dg på plass. Arbeidet gjekk sin gang. I alle
fall no.
   — Har du seti slik heile tida!
  — A ja der er du, sa ho. Svara ikkje på det han ville
veta.
  — Gjennom lynende eld, sa han og blømde i det regn-
vaska andletet. Overmodig med eitt.




  25
Så gjekk Mattis ut til den vanlege oppdagingsferda si
etterpå torever — og med nyoppkvikka kropp. Kvite
bekker fossa i liene. Men Mattis kom ikkje langt denne
gongen, han stansa som nagla:
   Kva tyder det!
   Ospetoppane Mattis-og-Hege, no var det berre den
eine av dei som stakk opp i full høgd. Den andre hadde
lynet spika, ein kvit ende synte såvidt langt nede. Noken
brann hadde det ikkje vori, regnet sløkte nok straks.
   Døden hadde leika derborte.
   Mattis vart ståande lenge. For dette, det — ja det var
ein måte å varsle på! Men kven av dei galdt det? Kven
var Mattis og kven var Hege?
   Først ville han rope på Hege, men stansa seg. Det
   118
kunne hende Hege visste kven dg ho — og då torde
han ikkje tala om det like framfor auga hennar. Men han
måtte finne ut kven det galdt, han måtte prøve vera ut­
kropen.
   Roleg gjekk han inn til Hege:
  — Sat du strikka?
  — Ja, svara ho. Kva for ei tid han meinte, var tydeleg
nok.
  — Det kunne gått verre det.
  -Så?
  — Det har slegi ned like bortom gjerdet, sa han stivt
som ein dom.
  — Aja, sa Hege, ja det kom ein smell som var verre
enn dei hine.
  — Det har spika ein topp.
  — Ym, sa Hege og talde masker.
  — Ein av dei tørre ospene!
  Det rikka ikkje i henne.
  — Å ja, sa ho.
  — Nei nei, når ikkje det er noko heller så, sa han arg,
då er ingenting noko, kan eg seia deg.
  — Det søker tørrtoppane, sa Hege.
  Det sa ho utan vidare. Rett ut.
  — Ut og kikk etter om du ser fleire toppar som er
råka du, Mattis, sa ho att
  — Det skal eg, svara han ivrig — for dette var eit greitt
oppdrag som han rådde med.
  Ute byrja han granske toppane. Om ei stund gjekk
det opp for han at Hege hadde lurt han. Ho ville ikkje
ha tale om den lynslegne ospa, og så fann ho på dette
med å telje toppar. Men kvifor ville ho ikkje det?
  Han gjekk inn og melde:
  — Ingen fleir.
  — Bra det, sa Hege i hytt og ver.


                                                    119
   Men hendinga med lynet i ospa gjorde Mattis uroleg.
Han vandra ut og inn og etter vegen. Nokor løysing på
floken fann han ikkje.
   Det er spørsmål om liv og død det, tenkte han rett som
det var.
   Kven er råka?
   Av Hege kunne han ikkje få veta meir, ho ville ikkje
ut med det ho visste. Så vart det å gå til framande —
men berre tanken på det kjendest fæl. Og så gjeld det å
vera skarp dg. Men det er spørsmål om liv og død, er det
ikkje Hege, så er det eg sjøl.
   Kva ville du? spurde det i han.
   Må ikkje tenke slik! sa han til sjølve seg og kutta av.
Eg tenker ikkje på det!


  Han fekk lata som det galdt ein tur til handels­
mannen, slike turar gjorde han oftare no.
  Etter den store oppreisinga på brygga nyleg gjekk han
roleg inn i butikken midt for auga på folk, på ein måte
han ikkje hadde brukt før. For alt det han visste, kunne
han no vera ein vyrd mann — han hadde gjort eit duge­
leg varp då han kom roande med gjentene.
  — Skal eg av stad og kjøpe noko i dag? spurde han di­
for ein ettermiddag. Raka seg hadde han jamvel.
  — Så ukjenneleg som du er no, sa Hege. Gnålar om å
gå i butikken.
  Det let han henne roleg seia. Ho visste lite kva rette
ærendet hans var, at det galdt liv eller død.
   — Men pengar? sa han, og minka.
   Ho fann pengar for varene, og så nokre ekstra øre til
Mattis.
   — Dei er til —
   — Eg skal ikkje ha drops denne gongen, sa han fort,
om det er det du trur.
  120
   — Kvifor ikkje det? Det er ikkje skralare med oss no
 enn det har vori før.
   — Ein tenker vel ikkje på drops når lynet spikar tre­
 toppane, sa Mattis og fekk snerte innpå det hemmelege
 emnet. Men det verka ikkje på Hege.
   — Å det kan ein godt, sa Hege og gjorde han forfæld
med lettsinnet sitt.
   — Her er større saker å tenke på no vel? Det trudde
eg du dg hadde skjøna.
   — Ta tiøringane du, sa Hege utan å endre ei mine.
Kjøp deg drops plent som før.
   — Pass deg! sa Mattis oppøst. Og han la tiøringane att
på bordet, så han hadde med seg akkurat til dei alvorlege
varene. Han måtte skunde seg ifrå før ho støkte han endå
meir.
   Det han ville, var å ha ein naturleg grunn til å gå etter
storvegen, og kanskje møte noken av næraste grannane
— slike som sikkert kjende best til toppane. Handels­
mannen låg litt for langt unna til å vera kjend om just
den eine og den andre av dei. Mattis måtte få visse for
kven som var råka.
   Vegen var aud for bygdefolk no midt i arbeids-økta.
Det hadde Mattis gløymt. Bilar surra forbi han. Han
gjekk til handelsmannen og handla, med ro og mynde.
Det stod eit par villframande turistar og kjøpte kjeks og
brus som alltid.
   Då Mattis skulle gå, hendte noko leitt. Sidan han
ikkje kjøpte den vanlege drops-posen, så trudde vel
handelsmannen at pengane ikkje rakk til — og så spadde
han fort opp litt kamferdrops og laga ein tut. Tuten Ia
han innmed dei andre varene, og blinka litt.
   Mattis vart raud. Slik som detta gjorde handelsmannen
med ungane, hadde han sett. Fort plukka han til seg dei
to-tre posane han hadde kjøpt, og let dropsa ligge att på
disken.

                                                     121
   — Ta den dg, sa handelsmannen. Så kan du kjøpe dei
ein annen gong.
   Mattis sat leitt fast ved denne talen. Han fekk drops
som eit barn — endå han visste om store ting som splintra
tre og lyn og dødsvarsel. Han tok gåva, mumla takk, tok
eit drops mellom tennene dg. Var gjord liten. Verst at
handelsmannen stod der og hadde vori snill. Mattis måtte
prøve greie seg ut.
   — Ja du kan vel ikkje for det, sa han høgt og klart til
handelsmannen.
   Det stiva opp. Handelsmannen glodde litt:
   — Kva kan eg ikkje for?
   — At du er som du er vel! svara Mattis og syntes han
klara seg godt.
   Den andre lo velnøgd, var trygg att.
   — Nei det er slik, vonar eg.
   Mattis gjekk.
   Utanfor butikken gjekk det ikkje likare enn han tok
drops nummer to, la eitt til kvile i kvar kjake og let det
sige søtt og sterkt frå dei inn på tunga — det kjendest
liksom så lenge sidan.

  Heile tida møtte han berre framande på vegen. Han
gjekk rak her, såg tomt etter bilane som sjaua, heldt seg
nær tørr-toppane, der ein såg dei ifrå vegen. Men etter­
middagen tok då ende, og folk byrja å gå heim frå tei­
gane sine. Dei som arbeidde utangards var no på vegen,
ein og annen. Der kom det ein kar, og Mattis gjekk rakt
på han med eit mnleiings-spørsmål:
  — Kva har du gjort i dag då?
  Det var ille valt. Karen var trøytt, og såg stutt på Mattis:
  — Kva har du gjort i dag då? spurde han rett imot, og
ville lenger.
  Det for i Mattis. Men han måtte ikkje la seg skremme
no.

   122
   — Det er noko viktig, fortalde han stivt, eg spurde
detta andre berre for at folk gjer slikt.
   Karen hadde vel no tenkt på kven han hadde framfor
seg, han skifte ut den tverre tonen.
   — Eg har vori slåttekar, det er enno somme som heng
att med slåtten, fortalde han. Så sette han seg rett ned
på ein skakk stabbestein:
   — Sei fort kva det er då, Mattis, eg er både trøytt og
svolten, skjønar du.
   — Eg veit ikkje korleis eg skal seia det, sa Mattis på
livet, det kan ikkje gå fort!
   — Så kan vi vel la det skure, og kanskje tala om det
ein annen gong?
   Mattis svara ikkje, nikka i staden mot dei to ospe-
toppane som skimta, den eine splintra av lyn.
   Karen hadde ikkje tid lenger.
   — Nei vel, dersom du ikkje kan seia det eingong, så
synest eg —
   — Eg nikkar, opplyste Mattis og fall den andre i ta­
len.
   "Ja?
   — Ser du kva eg nikkar imot?
   — Skogen.
   — Ikkje heile skogen, sa Mattis og såg rett på ospe-
toppane.
   — Ja då trur eg at eg veit det, sa slåttekaren og vart
utan vidare brydd. Det var nok ein kvassing, skjøna
Mattis.
   — Då er du skarp dg, sa han til slåttekaren. No gjekk
det lett for meg.
   Karen kunne ikkje veta kva for stor ros han tok imot
frå Mattis munn. Men så galdt det for Mattis å legge
orda fint.
   — Ser du den eine og ser du den andre? spurde han
og var nøgd sjøl.

                                                   123
   — Javel.
   — Men ser du kva lynet har gjort med den eine?
   — Huff ja, sa kvassingen.
   No var vegen open.
   — Men kven er det?
   Dermed var det spurt, men dermed var det dg stopp,
karen vart annleis.
   — Skjønar ikkje no lenger, svara han stutt og ville
ikkje meir.
   Mattis stunde. Den andre skjøna det nok altfor godt.
Difor ville han ikkje meir.
   — Det er vel den som sit heime no? spurde Mattis og
gruva seg for synda han gjorde. Noko svart uhyggeleg
gjorde han no, det kjende han.
   — Kva som? sa slåttekaren og såg dum ut.
   Dette vart nifst for Mattis. Kva som? Ja kva som! Han
torde ikkje tenke på det.
   — Nei ingen ting! sa han skremd. Eg meinte ikkje så­
leis som du trur! Ho sit og lagar kaffi, anna er det ikkje!
Ho sit og lagar kaffi ho som andre!
   Slåttekaren reiste seg frå stabbesteinen, tydeleg uvillig
etter å høyre på.
   — Jaja eg må heim eg. Her er ein dag i morgon dg,
ser du.
   Men freistinga vart atter for sterk for Mattis — så nær
oppklaringa som han var. Han måtte prøve seg på ein
sideveg:
   — Er der eit namn på den eine og eit namn på den
andre?
   — Veit ikkje.
   Slåttekaren sa det så tvert han kunne, sette bom for
fleire spørsmål. Og så gjekk han.
   Mattis stod att med uvissa like stor som før, og dertil
med uhyggen over sine eigne ord. Han torde ikkje spørje
noken meir om saka.
  124
  26
I den løyndaste kroken av seg var ikkje Mattis i tvil
om anna det var Hege, ospa Hege som var merkt av lyn­
strålen. Hege var eldre, og all ting. Dette ville han elles
ikkje veta at han tenkte, det var ein stygging som tenkte
for han i slike stunder.
   — No lever vi på det uvisse, sa han til Hege, både du
og eg.
   — Korleis? spurde Hege, som gjennom heile livet sitt
var van med kaste inn slike småspørsmål til Mattis.
   — Det kan eg ikkje seia, men det er fælt, svara han.
Når eg sa uvisst, så meiner eg noko fælt
   — Å ja vi skal vel greie det no som før, sa Hege, eg
får fleir tingingar enn eg rekk på.
   Han skjøna at ho utan vidare tenkte på maten i huset.
   — Talar du om mat?
   — Det er eg nøydd til, eg.
   Mattis var slegen. Han syntest han såg skuggane sveipe
kring Hege. Han måtte varsle henne.
   — Minnest du fuglen som vart skoten?
   -Ja då.
   — Men det er ikkje det heller, sa han.
   Hege tagde og venta.
   — Men det gjeld berre ein av oss, dette eg meiner! sa
han inntrengande.
   — Ja det skal nok gå, kva det er, sa, Hege på slump.
Forresten, sa ho med eit kast, du tenker ut så mangt no
om dagen, Mattis, at eg mest ikkje kjenner deg att.
   Dette vitnemålet fekk han til å lyse opp i glede. Hege
visste å gjera ein glad, når ho ville. Han måtte gå av­
sides for å sitje med gleda åleine. —
   Der i einsemda kvakk han: det har eg ikkje tenkt på!
Dersom det er ho som er fuglen, sa han, og skreiv det
om på den måten, kva skal det så bli av meg?
                                                     125
   Det har eg ikkje tenkt på.
   Gali blir det, korleis eg enn tenker.
   Han måtte skubbe dette unna fortast råd, og gjekk
attende til Hege og fortalde:
   — Vi talar ikkje meir om heile greia.
   — Det trur eg dg, sa Hege.




  27      ■
Båten sin hadde Mattis dytta og lappa og fått brukeleg
att. Han rodde mykje denne sommaren, drog opp nokre
små fiskestakkarar — men mest rodde han berre vidt og
breitt på det store vatnet, nedover mot strender han ikkje
var van å sjå. Alltid gjekk det fint med roinga: tankane
gjekk rett ned til årene i greie strimer, dei laga ikkje
kluss slik dei gjorde i arbeid på land.
   Her var noko nytt herutpå i sommar. Anna og Inger
var usynleg til stades på det frie vatnet. Fanst inga von
om å møte dei — men ein kunne elles aldri veta heller.
Kvifor kunne dei ikkje koma livs levande ut frå ei vik
og sjå han. Koma fine og levande framom eit nes. Meir
trongst ikkje.
   Han rodde utover, som heilt open.
   Dei dukka ikkje opp.

  Heime stelte han seg framfor Hege:
  — Er det ikkje annleis med deg no heller?
  Ho svara ikkje. Men ho likte ikkje orda hans denne
gongen, det såg han.
  — Skulle det vera det?
  Han stod glodde.
  — Kan hende, svara han. Ingen veit det. Må eg sjå
deg i auga, Hege.
  126
   Nei ho let han ikkje sjå. Kva var det som ho var redd
å vise? Han vart brått gripen av redsle sjøl. Var det noko
med han?
   — Du må ikkje gå ifrå meg! sette han i.
   No såg ho opp.
   — Går ikkje ifrå deg, Mattis. Då hadde eg vel gjort
det for lenge sidan.
   Til vanleg skulle dette vori nok å falle til ro på for
han, i dag var det annleis. Han fekk ingen fred. Og så
den strikkinga!
   — Legg detta frå deg litt! sa han, treiv kufta og heiv
henne bortetter benken. Deretter treiv han Hege kring
handleden.
   Ho vart redd i auga.
   — Kva går det av deg?
   — Du må ikkje gå! sa han berre.
   Rader av ugreie tankar for gjennom han: At det var
treet Hege som lynet fann. At han sjøl hadde slegi detta
fast for å berge seg. At Hege såleis kanskje var i døds­
fare. Han hadde hoggi tak i Hege og dregi henne opp
på føter. Ho let han gjera det utan motstand, liksom ho
visste at dette måtte koma til utbrot noken dag.
   — Fylg ut.
   Ho fylgde ut.
   Ute sa han, skremt og rådvill:
  — Her kan vi heller ikkje vera. Vi må langt avstad.
Lengst bort!
   Hege sa roleg:
  — Då kan vi ikkje gå med ein gong, vi må ta med oss
både niste og anna.
  — Kvaslag?
   Det stoppa reint opp for han ved den rolege tonen
hennar.
  — Skal vi langt, må vi førebu oss, veit du.
   Ho tala som det var berre naturleg at dei gav seg i
                                                    127
veg. I panikken sin godtok han det. Nei så skjøna han at
han sjøl for med tull.
   — Gå ein tur med meg då, om ikkje anna! bad han.
Bort over skogen eit stykke, om ikkje anna!
   Det var ho dg ferdig til på rappen.
   — Kom du.
   Det vonde samvetet sleit i Mattis.
   — Du veit ikkje kva eg har gjort deg, Hege, sa han,
men det er noko farleg. Du må passe godt på så du kan
få vera i live.
   Hege rykte seg uviljande.
   — Uff tei still no, du er på styr i dag. I live blir vi
vel lenge enno både du og eg.
  — Det er det gjort noko om, sa Mattis mødesamt, eg
kan ikkje fortelje det.
   Hege hadde knapt sett han på denne måten før, så
elendig. No var det ho som greip handa hans.
   — Kom no berre, eg blir med deg på ein tur i dag.
Ikkje stå slik.
   På slump stega dei bortover mot granholtet mellom
vatnet og vegen, der gjekk det ein liten stig.
   Men Mattis måtte halde fram der han vart stansa,
måtte skrifte det som åt han:
  — Og det er eg som har gjort det, sa han, men eg greier
ikkje fortelje det. Det er berre slik som eg seier.
   — Ja ja ja, sa Hege lognande, eg vil ikkje høyre noko
om det. Så det er heilt i orden med den ting. Skjønar
du det? Så. Slutt.
   — Seier du det! sa han takksam.
   Dei gjekk på, som dei hadde hast med å koma fram til
noken. Angeren jaga Mattis fram, og Hege laut halde
fylgje. Dei for forbi myra der Mattis og rugda hadde
tala fuglespråk. Mattis sa ikkje eit ord om det, Hege
kunne koma til å øydelegge det med eit lite tvilande ord.
Dei la myra bak seg og kom inn i djupare skog, ekte
  128
skogbotn utan gras på marka, berre med brune nåler og
litt grøn mose.
   — Stans no litt! sa Hege, som sansa stilla her. Han
stansa endeleg. I det same kjende han den fine stilla
han dg.
   — Kvar er vi? spurde han forvilla.
   — Like ved heime, fortalde ho tolmodig. Ende borte i
skogen. Kjenner du deg ikkje att?
   Han såg ikkje på det.
   — Eg har det vondt no, sa han i staden. Eg angrar så
gruveleg på noko.
   — Mattis, høyrde du eg sa: slutt!
   — Ja, men.
   — Ja ikkje eit ord meir om dette, når du høyrer eg
seier at alt er i orden.
   — Kjennest ikkje slik, sa Mattis sta.
   — Sett deg på den tuva der du så! sa Hege hovudstup
og i skir rådløyse. Det var ei rund mjuk mosetuve dei
høvde til å stå attved.
   Mattis klatt nedpå utan å ville. Hege ville det, og det
var ho som hadde både vilje og makt.
   — Du hadde nær sprengt meg, sa ho og skaut pusten
tett ved sida hans.
   Mattis var bliven stum og still, og svara ikkje. Dei sat
på den vesle mosetuva. Ikkje ein ljod var å høyre frå
skogen kring dei, og det larmande hjartet i dei sjølve fall
av i rolegare takt. Mattis sat i skogen ved sida av Hege,
og var stum fordi han var komen inn i utenkte og hygge­
legare ting enn dei som dreiv han nyleg.
   — Hadde du no vori ei gjente — datt det ut av han,
men så stoppa han fort. Tull! sa han. Gjente, er du vel
endeleg! Eg meiner — ei onnor gjente.
   — Sit still no, sa Hege. Korleis er det du i det heile
set i veg i dag, i grunnen? No får det vera slutt.
   Ettersom Mattis alt syntest å vera betre av plagene sine,
                                                      129
t

    så fall det naturleg for Hege med litt daglegtone, litt
    krangel og tilrettesetting. Men Mattis stansa det:
       — Du torde ikkje sjå på meg, så redd meg var du, for­
    talde han, måtte skubbe gjente-biletet bort
       — Redd deg? Eg er ikkje meir redd deg enn eg er redd
    ein katt. Det veit du vel? No sit vi her ei stund, og så
    angrar vi ikkje lenger.
       Ho var streng og styrkande.
       Ho la til:
       — Du har så visst ingen ting å angre, Mattis. Det er
    det andre som kan ha.
       Mattis vart lett i kroppen. Det var nok Hege som fekk
    heite skarpingen. Fanst ikkje maken hennar til å ta
    tyngslene bort for ein. Han sa takksam:
       — Du kan tru detta var godt, Hege.
       — Var godt her på tuva, sa han att
       Hege såg dg ut som ho syntest det var godt.
       — Hit vil vi fleire gonger, sa Mattis.
       Men dei var ferdige med tuva, for den strenge Hege
    sa:
       — No får vi opp.
       Hege gjorde likevel noko uventa for Mattis, ho sprang
    ikkje beint attende til kuftene, ho sa i staden:
       — Men vi vil ha litt fri, etterpå dette. Det vart ein heil
    sjau med oss.
       — Det var det, sa Mattis, men du greidde no alt. Skal
    vi gå litt?
       Han lyste opp ved dette uvanlege frå henne.
       Skogbotnen var som eit teppe. Dei gjekk stilt på teppet
    og tagde seg. Men det var ingen vid skog dette, brått stod
    dei i vasskanten. Det store vatnet med Anna og Inger.
       Spegelblankt var der, og Mattis sa:
       — Utpå der rodde vi ein heil dag.
       Hege spurde ikkje når, fanst berre ein rotur i verda.
       Halvt på slump kom Hege til å ordne viktige ting for
      130
Mattis medan dei stod der. Ho nemnde at han skulle
kanskje drive på med å ro folk her på vatnet, han. Det
ville høve godt for han.
   Mattis greip det før det fall ned, som ein ball i fly­
gande lufta:
   — Javisst! for det kan eg då det!
   — Ro gjenter over, sa Hege.
   Han såg fort på henne.
   — Trur du det?
   Men Hege måtte diverre seia frå:
   — Å nei. Ingen bur derbortom, der er ikkje anna enn
heiar, så der er ingen ferdsel. Men hadde det budd folk
der, så kunne du vori ferjemann.
   Det slo ned i han. Orda hennar om at ingen for der,
høyrde han ikkje på.
   — Javisst, sa han. Sa det til seg sjøl.
   Dette hadde han sjøl aldri kunna funni på. Var det
meint som ei glede for han, frå Heges side, så var det dg i
blinken. Han vart ordlaus og fråverande av tenking, såg
ikkje kvar han trødde, og snåva i skogkvaset. Hege ville
få i stand litt prat, men Mattis svara berre ym —
   — No går vi heim, sa Hege, fritida er slutt no for min
part.
   Dei gjekk teiande langs stranda. Mattis styrde kosen
fram til båtstøa si.
   — Skal du bli att her?
   — Ja du kan gå du, svara han oppteken, eg har mangt
å gjera med båten etter dette.
   Hege gjekk. Då ho kom eit stykke opp i bakken, ropte
Mattis til henne, og fekk liksom luft endeleg:
   — Men at du ikkje har sagt det ffrr!
   Hege veiva eit svar med handa, svara ikkje annleis.
Snart var ho borte. Men at ho ikkje hadde sagt det før.
Var ho skarp eller var ho ikkje? Men så utruleg godt som
sjauen i dag enda: han såg fram til ein jobb han greidde.
                                                    131
  No tenker vi ikkje to ord om det lynet meir, sa han seg.
Det gjeld ingen av oss! Og i morgon dag har eg kanskje
noken å ro.
  No skulle han stelle båten i stand så hoggfint det let
seg gjera når det ikkje måtte koste noko.

   Mattis arbeidde til mørke kvelden. Det var i slutten av
juli, og verkelege kveldar. Snekkar var Mattis like lite
som mangt anna, men han stelte kjærleg med båten denne
ettermiddagen — med det skrale verktyet han rådde over.
Då Hege spurde, fekk ho visst at han skulle byrje alt i
morgon. Kva med? Med det du sa, vel! Ro folk over
vatnet.
   — Maken til dette har du aldri funni på! slutta han.
   Hege måtte ut med sanninga.
   — Du kan då skjøne eg ikkje meinte det. Det finst
ingen å ro over.
   — Du skal vel ikkje byrje slik? sa han harm, men på
ingen måte knust. Tenker du på å narre meg?             •
   — Eg sa at ingen for der, eg.
   Så fekk ho tenkt seg om, og sa fort:
   — Men det er no sant, du kan godt byrje! Ingen ting i
vegen for å prøve eit tak. Så har du noko å gjera heile
tida.
   Mattis høyrde alt samen som uvedkomande surr. Ho
visste nok ikkje kva ho hadde sett i gang for han. Sjøl
kjende han seg ved eit avgjerande vendepunkt; her hadde
opna seg.

  Han slutta arbeidet først då han hadde slegi tummen
blå med hammaren, fordi han ikkje såg skilnad på tum­
men og spikeren lenger.
  Då han gjekk opp bakkane, tenkte han at om så rugda
låg under steinen, så hadde denne sommaren endå vori
god.
  132
                                              III
  28
Ferjemann frå i dag av. Det var søtt å tenke på for
Mattis.
   Vatnet låg spegelblankt og venta på han.
   Hege hadde tydeleg skuva på ferjemanns-planen, som
dumpa så hovudstup ut av henne. Og med ei side av seg
skjøna Mattis kvifor: Ho var glad å sleppe sjå han gå
slenge her heile dagen. Glad å bli kvitt han litt, rett
og slett. Men Mattis var så takksam mot henne for
dette same påhittet at bakgrunnen for det såra han svært
lite.
   Ho smurde skiver og pakka inn.
   — Skal eg ha alt detta?
   — Ja du må vel ha for heile dagen? Eller har du tenkt
å koma heimatt med same?
   — Nei då nei då, sa han. Det let som det var noko han
lova henne.
   Hege fortalde dg kva ein ferjemann hadde å gjera når
han var i teneste:
   — Ja og om det ikkje kjem noken med ein gong, og
ropar om å ro, så må ein slik ferjemann berre vente og
vente, han.
   Mattis såg på henne, og brått raudna ho. Ho var gri­
pen i eitkvart ho ikkje ville vera ved.
   — Eg må vel ferje over der vatnet er smalast? spurde
han då han stod ferdig.
   — Dei gjer vel det, tenker eg.
   — Men når det ikkje er smalt noken stad, kva skal ein
gjera då?
                                                  133
  — A ja, så får du legge til her og der, sa Hege, og det
var ei avgjerd han likte. Siste orda hans var slik det høver
seg:
  — Kjem att i kveld.
  Hege nikka.
  På rett kjøl var det.


   Mattis sette seg til på tofta, la årene ferdige — og så
var det berre å vente.
   På denne sida av vatnet var ingen som gjorde mine
til å ville over. Men han hadde to sider å passe på,
difor rodde han utpå om ei stund. Han hadde ingen faste
ferjetider, og det var spennande å prøve båten etter all
vølinga. Og meir enn fint var det å ha fått fast jobb ende­
leg. Slutt med å vente på miskunn i gardane, ikkje fleire
umogelege arbeidsdagar saman med dei sterke og kloke.
Ja og så eit slikt arbeid, tenkte han og strekte ut i lange
åretak. Så snart eg har tent nok til ny båt, sluttar eg å
bruke denne her treskoen. Til finare båt eg har, til fleir
vil ro med meg. Då kjem dg kanskje dei eg helst vil ro.
   Han rodde beint som linjal-strek. Tankane heldt seg
på plass. Det må vera så eg er fødd til å ro på eit vatn,
sa han seg. Og så eg som har vasa meg bort med allver­
dens anna.
   Eg ror likegodt heilt over og ligg ventar der ei stund.
   Men då han kom innunder land ved dei blå vestliene,
så stod det ingen og venta her heller. Nei, det var no
naturleg, sidan det var første dagen. Folk laut no få
visst at her var komen ferjemann, før dei stilte seg opp.
   Han gleid smått langs landet for å sjå om noken veg
putta fram or skogen og førde ned til stranda. Nei. Han
fekk vente utan veg — på ein eller annen plass der det
var høveleg å lea inn båten. Ferjemannen må alltid
vente, sa Hege.
  134
   Mattis var ved godt mot, låg nøgd i båtbotnen og let
sola skine rett i andletet. Båten lukta sterkt og bra, av
nye tjøre-filler som var klabba og spikra fast i går kveld.
Den solsteikte stranda lukta dimt og godt på sin måte.
   Mattis strekte seg i velvære:
   Og samstundes er eg i fullt arbeid! her eg ligg og latar
meg.
   Han måtte le.
   Ingen kom, kor lenge han låg, han skauv båten ut att
og sikta mot heimestranda. For no kunne det gjerne sitje
noken der, og vente. Etterkvart vart det nok kjent, dette
nye, når folk la merke til at han rodde slik rett over i ei
slags rute.
   Slik er det å vera ferjemann, ein må vera på alie kan­
tar samstundes — men korleis skal ein kunne det?
   Han likte å mumle på ordet ferjemann — det var han
no, og det let ikkje verst. Eg vågar her er ikkje noken
ferjemann som ror beinare. Beinare enn beint kan det
ikkje bli. Synd at dei kjølspora blir borte så fort, dei
skulle stå som striper i dagevis.
   På heimestranda var heller ingen — då han omsider
kom over dit. Det kunne vori freistande å teki fem minut­
tar no, og svinta opp til Hege, men han stod imot. Han
sat trufast i stranda og åt skivene sine. Hege skulle ikkje
ha noko å seia denne gongen, han skulle ikkje ligge som
bør på henne lenger, her låg han og åt niste.


  Hyss.
  Han lydde.
  Han sat i grunnen spend frå før. Og var det ikkje ei
hauking frå vestliene no? Han stansa tygginga for å lye
betre. Lydde lenge, med munnen full av brød. A nei,
ingen greidde å hauke over eit så breitt vatn. Likevel var
det" hauking!

                                                     135
   Mattis rodde utan vidare i veg. Noko kjent var det ved
ropet dg? Det kunne vori Hege, hadde det ikkje vori
umogeleg, fordi Hege just var på sida her.
   Hege haukar - langt frå andre sida - mumla han og
stoppa med ein rykk.
   Haukar det?
   På første dagen min haukar det slikl Den som kan rope
over eit så stort vatn, den er eg mest redd. Ja men det
er Hege —
   Tull.
   Godt det ikkje er om natta. Men i svarte natta får dei
nok dg ut, ferjemennene. Det ropar over i mørkret likså
vel som i ljoset.
   No hauka det i alle fall ikkje meir. Mattis streta og
rodde, kom fram sveitt etter asinga i solsteiken. Det
gjorde ikkje noko. Han dugde til denne ferjinga, det var
hovudsaka. Tankane heldt årene på plass.
   Men tomt var her. Ingen å sjå eller høyre. Vestliene
var lange slakke skoglier, og det var til slutt høgt til top­
pen på dei. Alt samen var skog, ikkje eit hus her. Inn­
over frå Øvste toppen budde heller ingen, det var einast
folketome fjellvidder.
   Kven hadde hauka?
   Ingen, sjølsagt, det kan ikkje haukast over her, sa han
strengt. Men dette ville ikkje rektig hange ihop. Mattis
tok ferjemanns-stillinga så alvorleg, at det snart måtte
koma noken fram or lia. Ferjemenner var nøydd til å
møte slike folk. Lia låg aud. Kven var den som hauka så
sterkt at det bar lenger enn vanleg menneskemål?
   Kanskje ferjemannen sjøl måtte varsle? Han reis opp i
båten og ropte eit skremt og hjalande haul — for det var
så si sak å gjera det.
   Vermålet svara, ingen annen.
   — Her ér eg! ropte Mattis mot den blinde lia som
hadde tusen løyndomar.
  136
   Nei, ingen kom fram. Ingen hadde bruk for ferjing på
denne sida.
   Dette var ikkje rett.
   Ja men Hege sa just at det var å vente og vente, prøvde
han trøyste seg med.
   Ja men det har ropt på meg!
   Han lydde så alt anna dg liksom stilna og var ei lyande
susing.
   Då ropte det frå det andre landet. Frå heime-stranda.
Detta mælet som ikkje brydde seg om avstand. Og det
var med Heges einsame røyst som før. Det ynskte ferjing,
eller kva det var.
   — Ja vel! svara han skjelvande og svinga fillebåten sin
rundt. Men det er langt!
   Må vera fordi det er første dagen, tenkte han for­
tumla.
   Atter var han på veg. Det gjekk heller smått, for han
orka ikkje å spreng-ro så lenge det skulle vera heller.
Men alle skal koma over for det, lova han.
   Streket heldt han snorbeint framleis. Ingen feil på
handelaget. Han tøygde og han rodde, kom på heime­
stranda, såg med fælske at ingen sat venta her. Berre den
vanlege kjende tome plassen nedanfor bakken og huset.
Han måtte svelgje, for dette fylte han med støkk. Dei
kjende strendene fylte han med støkk og øsing. Då var
det berre eitt å gjera: Heim til Hege. At det var ho som
verkeleg ropte, skubba han bort.


  Mattis batt båten og skunda seg oppover bakken.
Hadde ikkje hug å sjå bakom seg.
  Hege sat med arbeidet, i største ro. Det viste ikkje på
henne om ho vart sur ved å få broren heim for tidleg,
ho sa ut i veret:
  — Å er du der.

                                                    137
   — Det er ikkje det du trur! sa han. Her er ikkje rett
på vatnet i dag.
  — Rett?
  — Du ropar der nedpå! sette han i, oppøst. Kva seier
du om det!
  — Ikkje noko tull, Mattis.
  — Så snart eg er på ei side, ropar det på hi! Og med
mælet ditt. Tvers over vatnet. Er det rett det kanskje?
  — Det ropar ikkje slik, sa ho fort. Ho likte det ikkje,
det var tydeleg.
  — Men eg som høyrer så godt, sa Mattis.
  — Du er berre altfor oppsett på denne ferjinga di, og
trur du høyrer både det og det. Du får ikkje lye øyra av
deg, heller. Gå ned att du, som om ingen ting var. Det
er rett alt samen der utpå.
   Han vart dg rolegare ved orda hennar.
   — Eg meinte ikkje å slutte.
   — Det veit eg. Gå no.
   Med den trøysta gjekk han ned att. Men ikkje før var
han ved båten, så lydde han til alle slags underlege ljod
kom fram. Og oppover alt kom det han ville høyre:
ferjeropet, kommanderande og søkande, og med Heges
tunge, no som i stad.
   Det må vera fordi eg har fått fast arbeid for første
gong i mitt liv, tenkte han. Eg styrer ikkje med det eg
høyrer, av den grunn. Det sa Hege dg.
   Og det var då ferje-rop han ynskte. At dei ikkje viste
seg, dei som ropte, det skjøna han ikkje, men det vart vel
annleis snart.
   Hardt var det. Dei vil prøva kva eg duger til første
dagen, tenkte han. Og koma skal eg!
   Han svinga båten og tok sikta på dei fjerne vestliene,
ein ny mødesam tur.
   Rop høyrdest ikkje.
   Langt om lenge var han under lia, med verkande

  138
armar. Var førebudd på tome strender og alt som kunne
skreme. Dagen hadde byrja som ei leing — no var dagen
heller spent og stri. Men var det prøve, så var det prøve
— båten skura mot grunnen, og Mattis stod oppreist og
greidde utenkte ting.
   Han vende seg mot det ukjende på den tome stranda
for å kalle det fram:
   — No haukar de, så sant de er her! hua han mot lia.
Han var utsliten og ør av spenning, strekte seg så han
vart høgare og rakare enn vanleg, støa seg på årene, fer­
dig til å skuve hovudstup ifrå att, om det komande skulle
vera altfor stygt.
   — Kom då! sa han.
   Ingen kom. Lia låg med tusen gøymestader. Han hissa
seg opp, var snart kvit og redd fordi ingen kom.
   — Her er eg! skreik han. Det skrale hovudet hans tolde
ikkje meir.
   — Ja! svara det endeleg. Langt oppe i skoglia. Eit eins­
leg ja.
   Mattis rykte seg som brend. Detta var ikkje Hege, dette
var inga forvillings-røyst — det var eit menneske som han
sjøl, eit manns-mæle.

   Kven har eg ropt på?
   Men eit menneske i alle fall.
   Der var stilt oppi der no, men det var ein mann på
veg nedover.
   Mattis stod som før, klar til å fly på stutt varsel. Ingen
sa til han at detta ikkje var ferjemanns-gjerd. Han skuva
båten ut og låg vogga ved landet med årene lyfte.
   Slik tenker eg ferjemennene får sitje mang ein gong,
sa han seg til orsaking.
   Huff, tenkte han iblant. Huff.
   Imedan gjekk nok den ukjende nedover lia, gøymd av
skogen. Etterpå all ropinga var dette dg nifst, endå det

                                                       139
skulle vera naturleg nok. Men det var vel prøve, og prøva
ville Mattis stå.
   — Her! ropte han til rettleiing.
   — Javel, svara det, mykje nærare enn før.
   Manns-mål.
   Der var han.
   Brått putta ein kar seg ut av dei nedlengste buskane,
og stod fritt på stranda. Han fekk auga på Mattis, gjorde
eit veiv-teikn med armen og kom hitover.
   Mattis sat først og let den narrelege støkken renne av
seg, som ein skakkar regnet av ein hatt. Kva hadde han
venta å få sjå?
   Den som kom, var då så kvardagsleg som noken: Ein
mann med ryggsekk. Mattis let båten butte mot stranda
med bakstamnen først, så det vart lett å stige oppi. Det
var sælt å vera ferjemann første gongen.
   — Det er vel ferjemannen du spør etter? sa han ivrig,
før den framande hadde låti i seg. Det er eg som har den
jobben her i vatnet.
   Den framande stod nøgd.
   — Ja det gjekk bra, sa han. Eg kom til å sette beint
over fjellet i dag i det fine veret, og her ville eg gå langs
vatnet til eg såg folk, var tanken. Så rodde vel noken
meg over, for betaling. At her var så audt på denne sida,
visste eg ikkje, eg har aldri vori her før.
  — Frå i dag av er her fast ferjemann, sa Mattis. Det er
akkurat første dagen min. Og du er den første eg ror.
Skal du rett over her? Rett over her har eg heimen min.
Ja og Hege bur der dg, sjølsagt.
  I gleda gløymde Mattis å forklare nærare. Karen brydde
seg visst ikkje om det heller.
  — Meg likesælt, svara framandkaren litt tvert på spørs­
målet. Men ro der det er fortast å koma over. Dersom
denne båten ber to då? Det er eg ikkje sikker på. Så noken
ferjemanns-båt vil eg ikkje kalle det.
  140
   Medan han tala nedsetjande om båten, steig han oppi
og la av seg den tunge sekken. Økseskaft stakk opp jam­
sides lokket — det var truleg ein tømmerhoggar som kom
for å ta seg arbeid. Ein feiande tømmerhoggar, med
musklar som sprengde skjorta kanskje? Slik såg han ut.
   — Vent no med det om båten, sa Mattis. Eg kan vel
ikkje ha tent til ny båt når du er den første eg ror? så
eg ikkje har fått eit Øre.
   — Kva lever du då av? sa karen, utan å ville ha svar,
snudde seg halvt ifrå og let seg bli rodd. Mattis kunne
mønstre han nøye. Låten i han fortalde at han var komen
langveges frå. På alder kunne han vera som Mattis eller
kanskje meir. Andletet var ikkje anten vakkert eller
anna, det var der berre. Han var ingen fant i klea. Alt
var i orden. Det første ein kunne slå fast, var at han
høyrde til dei sterke og kloke — alle syntest gjera det.
Men elles så rodde Mattis og gledde seg.
   — Kor gamal er du? spurde han.
   — Treogfør, kva då?
   — Ikkje noko, sa Mattis, ville gjerne fortalt sin eigen
alder, men tonen stansa det.
   — Ja det kunne eg no veta! sa den framande karen
brått arg, treiv sekken som no stod skvalpa i vatn. Båten
vart nok tetta nyss, men berre til ein mann, visst, med to
i kom fleire sprekkar under vass-skorpa, samstundes som
presset vart større.
   Mattis torde ikkje seia noko til forsvar. Båten lak, og
den kloke hadde sungi ut skarpt nok. Mattis treiv til eit
spørsmål i all hast:
   — Hadde du gått deg vill, sidan du kom ned på ein
stad som ikkje fanst veg?
   Den framande hadde forklara før om dette, men no
svara han med ein flir:
   — Har vel ikkje gått meg vill når eg kjem beint ned
på ferjemannen.
                                                    141
   Hu, denna var skarp nok. Der smelte han i:
   — Men har du ausekopp! eller noko som liknar det?
Vi skal vel ikkje symje her.
   Mattis dukka seg. Båten var for dårleg. Ausekoppen
kom fram, og karen sette seg til å ause, nokså morsk.
Mattis rodde trøytt og seint, men kursen heldt han.
   Dei kom over. Like før dei landa, opna karen munnen,
no var det lenge sidan.
   — Kan du hjelpe meg med å finne husrom i natt?
Men eg er trøytt, eg iddest ikkje gå langt.
   Då han sa det siste, let det mest som eit ankemål mot
Mattis, som hadde brukt så lang tid over vatnet.
   — Du kan få ligge hos oss, sidan båten lak så fælt,
mumla Mattis skamfull.
   — Kvar er det då?
   — Det er her det vel, sa Mattis og peikte opp på stoga i
dalsøkket.
   — Jaja, sa karen ein grann venlegare, det var no
greiast av alt, kan eg få det.
   — Var det greiast av alt? tok Mattis opp att. Med eit
slag fekk han ei ny innstilling til karen.
   — Eg er komen hit for å få meg tømmerhogst, fortalde
den framande, sidan han dg var venleggjord.
   Framkomen, så såg nok den skarpe at dette var eit
usselt hus. Auga hans for samstundes over Mattis. Hege
sat ute med arbeidet sitt. Ho såg forundra på dei, blid.
   — Denne har eg rodd over, sa Mattis, på første dagen!
Men no er eg trøytt dg.
   — Goddag, sa karen, er det så eg kan få hus her i natt?
   — Eg har longe lova han hus, sa Mattis, som dg ville ha
litt part i dette. Han kan vel ligge på det ledige lofts-
romet vårt vel?
   Hege stod forfjamsa. Dette var noko nytt. Det såg ut til
å vera velkoment for henne, ho såg venleg og forveten
på den reisande.
  142
   — Eg har lova han mat dg, sa Mattis, endå det hadde
han slett ikkje.
   — Er de kjende kanskje? spurde Hege bror sin.
   — Nei, sa karen.
   — Nei han har ikkje sagt nokon ting på vegen, for­
talde Mattis, ikkje namnet sitt eingong. Han måtte ause.
   Karen steig fram og kalla seg Jørgen.
   — Men mat har eg i sekken, sa han, den skal de ikkje
tenke på.
   — Eg har lova han mat! sa Mattis, i trass.
   Hus, mat, kanskje bu her? Hege stod oppkvikka og
rådvill samstundes. Mattis tok til å bli stolt over å vera
skuld i dette, han gjekk etter Hege inn i stoga og for­
talde meir om Jørgen:
   — Han er skarp dg, opplyste han. Du er vel ikkje sinna
på meg for dette, Hege?
   Slikt var skir fisking, Mattis såg godt at Hege var på
ingen måte sinna. Ho var spend, slegen av eitkvart, ho
gjekk på ein annen måte etter golvet.
   — Kanskje eg får ein ny å ro i morgon, sa Mattis.
Kunne eg no koma heim til deg med ein kvar dag! Men
det leita på, kan eg fortelje deg.
   Hege kleiv opp stigen for å stelle i stand loftsromet.
Mattis sette seg jamsides Jørgen her nede. Ingen av dei
sa noko. Mattis var så trøytt at han sjaga.




  29
Jørgen kom ikkje til å fara så fort frå huset. Arbeid i
tømmerskogen fekk han straks, like i nærleiken — og så
spurde han like godt etter å få bu på loftsromet. Mattis
og Hege sa ja i glede og forundring. Hege aller mest.
                                                    143
  Hege var alt annleis, Mattis merkte det godt, Mattis
merkte dg at han sjøl var annleis.
  Jørgen hadde sin stutte måte. Når han kom heim frå
skogen, dreiv han på litt i kjøkkenet, laga seg middags­
mat. Sidan kleiv han opp stigen til sitt eige rom, og kvilte.
Han prøvde ikkje gjera seg kjend med dei andre. Men
syskena gjekk stadig i forundring. Eit menneske var komi
hit og ville vera her.

   For Mattis var det dertil ferjinga.
   Kvar dag dreiv han som ferjemann. Slik fangst som
første dagen vart det ikkje — det kom aldri noken og
skulle over, det var ikkje det. Somtid banka motorbåtar
rett over mot vestliene og kom att derfrå og drog einstad
etter, det var noko som gjekk for seg heilt utanfor Mattis’
verd. Mattis var ekte ferjemann med ro-båt, og han var
i sving fordi om han ikkje rodde noken — og han tulla
ikkje og høyrde rop lenger. Han lærde seg snøgt til å
ligge døse ved ei av strendene, medan han venta. Han
gjorde eit par turar over kvar dag, dersom det ikkje bles
for mykje. Båten var 6g plent passeleg for ein mann —
då heldt han seg skapeleg tett. Vedunderleg var det, å ha
eit arbeid som han greidde, og som Hege godtok. At det
ikkje kom noken og let seg ro, var ikkje hans skuld.
   Einaste feilen var sjølsagt at han ikkje tente eit øre til
ny båt, men det kunne rette seg. Kvar ny dag kunne
koma med stor-ferjing.
   Attpå dette hadde altså Jørgen slegi seg ned hos dei,
og såg ut til å ville vera.
   Mattis sa det ein dag:
   — No er vi som andre.
   Det tok Hege ille opp.
   — Ikkje sei så dumt! Vi er vel som andre folk både
no og før.
   — Ja, sa han spakt.
  144
    — Ja slikt vil eg ikkje høyre, Mattis.
    Hege var annleis på fleire vis, kjende Mattis. Så snill
  mot han som før, var ho ikkje. Av og til såg ho på han
  med ei mine han ikkje kunne tyde.
    — Uff, ikkje ber deg åt på den måten, sa ho rett som
  det var, når han gjorde eitkvart som ikkje var så skarpt
 som det kunne ha vori.
    — Kva er det som er annleis med deg? spurde han
 og var ulykkeleg. Kva er du gretten for? Eg er som eg
 var før eg, men du er gretten.
    Ho skok seg.
    — Tull med deg.
    — Eg hadde trudd noko heilt anna, eg no, sa Mattis og
 såg stivt på henne. At du slett ikkje hadde vori gretten,
 hadde eg tenkt, men.
    — Du får seia kva du meiner, Mattis. Detta skjønar eg
 ikkje.
   — Nei skal eg seia det no? spurde han usikker og
uvillig.
   — Nei så slutt med slikt tull.
   Båe trekte seg.
   Mattis la nok merke til korleis Hege var vend mot den
kloke og sterke tømmerhoggaren Jørgen. Jørgen på sin
kant berre gjekk forbi og lukta skog, sa ingen ting, i
høgda at veret var så og så i dag. Om kvelden kom han
på ny og drog skogen inn i huset. Hege spurde om ho
skulle hjelpe han med det og det i kjøkkenet? Nei, han
var van å gjera det sjøl. Med det måtte Hege gå. Ikkje
fortalde han noko om seg heljer. Vart det slegi på, lest
han som han ikkje høyrde. Eller han sa: kjem ikkje det
på eitt ut? Men eg har ikkje gjort noko gali.
   Hege såg etter han i smog. Mattis merkte seg korleis
Hege kunne få som eit anna andlet, levande og skiftande
— og amper vart ho for eit godt ord. Eg hadde trudd
noko heilt anna, sa han til henne.
  6. Fuglane                                        145
  30
Dag etter dag fergde Mattis på same måten. Det kom
ingen for å bli sett over. Men ferjemennene må vera på
plass for det, og vente.
   Han mislikte det ikkje. Derimot likte han syster si
mindre og mindre. Ho vart dagleg verre til å vakte på
han for alle ting. Mest alt han gjorde eller sa, var bak­
vendt. Så snart dei var to-eine, maste ho på han.
   — Uff, sa ho alt i eitt, det er ikkje slik ein skal, kom
no i hug det.
   Ho gjekk snertnare kledd enn før. Han såg ho stod ofte
og pusla med sjølve seg, i staden for å bruke kvart minutt
til åtteblad-roser.
   Han såg det vart meir sveis over henne — og det likte
han slett ikkje ille. Gjenter hadde sveis over seg. Endå
vart dette til uro i han.
   — Skal du noko?
   Ho rykte seg, så oppteken hadde ho vori.
   — Nei.
   — Kva pyntar du deg for då?
   — Ingen ting.
   — Men du går tassar etter meg for kvart steg, la ho til.
   Han skamma seg, ho sa sant.
   Men vakrare enn ho hadde vori før, det ville ho altså
vera. Ho gjorde seg vakrare for tømmerhoggaren. Kvi­
for? Eg vil ikkje tenke på det! slo han fast.
   På Jørgen gjorde det ingen verknad, såg det ut til. Det
gjorde Mattis godt. Jørgen dreiv i skogen og stelte heime
og var innstengd i seg sjøl heile tida.
   Her er ingen fare.
   Vil ikkje tenke på det.
   Mattis skauv det unna med båe hender.



  146
    Ein laurdagskveld kom Jørgen i ein fart ned stigen og
 imot Mattis. For Mattis hadde det vori ein vanleg ferje-
 dag med tom båt. No var det etter kveldsmaten. Mattis
 sat i stoga, Hege var ute i kottet sitt. Ho står vel fram­
 for spegelen, tenkte Mattis uvillig. Ute var måneskin.
 Så kom Jørgen ramlande ned frå romet med uvanleg
 fart, så Mattis heldt pusten.
   Jørgen kom imot:
   — Eg trur du må ut på vatnet!
   Mattis for opp.
   — Ropte det?
   Hege kom inn i det same. Snerten.
   Jørgen såg liksom forundra ut, i villreie etter noko
han hadde høyrt:
   — Eg veit ikkje rektig — ja det måtte vera det —
noken som ropte om å koma over.
   Spaninga sila gjennom Mattis.
   — Kom det no, sa han lågt.
   Jørgen stod og såg krevjande på han.
   No kom altså den natt-ferjinga «om Mattis hadde gruva
for og måla ut gong på gong. Slikt som ein ferjemann
måtte vera førebudd på.
   — Du har nok høyrt rett, Jørgen, sa han, for eg visste
eg måtte koma til å ferje om natta eingong. Det har
Hege sagt dg det.
   Av gamal vane såg han bort- på Hege. Ho snudde ryg­
gen til, gjekk fort til glaset og såg ut i måneski­
net.
   — A nei de ferjekarar har vel aldri fri, sa Jørgen, når
det ropar, må ein ut.
   Mattis nikka. Han gjorde seg i stand litt høgtidsamt,
trekte på seg ei varm trøye, og anna. Så stod han framfor
Jørgen og framfor ryggen hennar Hege:
   — De vil sjå når eg kjem att, meir kan eg ikkje seia
om det. Fort blir det nok ikkje.

                                                    147
  — Nei du må vel ein tur over, sa Jørgen, om her så
ikkje er noken her nede.
  Mattis stega ut.
   Han var redd. Men stikke av slik like framfor auga
hans Jørgen, ville han ikkje. Han ville utpå, Jørgen
skulle få sjå.
  Ute var ein blodraud haustmåne over grønt gras.
Namnlaust vakkert. Mattis såg det, men hadde ikkje tid å
gje seg over til det, han gjekk rakt i båten. Ingen stod
her, og ingen var å høyre — han gjekk ut på Jørgens ord.
Den skarpe Jørgen hadde nok høyrt rett.
  Ein liten vind strauk over. Småbårer klukka i steinane
og glitra i måneljoset.
   Men dersom båten no ikkje ber? Då Jørgen kom, var
det så vidt. Sidan har ingen andre enn eg vori oppi han.
   Så får han ause, han som kjem, same kven det er. For
dette er ingen vanleg, tenkte han.
   Dei som ropar på ferjemannen om natta, dei kan ein
vente mangt av. Men kven han er, så skal eg ro han beint,
han skal få sjå. Alle skal få sjål sa Mattis trassig og rodde
ut.

   Ute på vatnet vart den raude månen mindre. Men så
fint var her, at ein kunne få hug til å vera nattferjemann
heile livet, og så sova om dagane.
   Mattis let årene kvile litt, med sine lyfte glitrande blad.
Han lydde mot strendene. Så rodde han att. Han rodde
smått så lenge han ikkje høyrde kva kant det kalla frå.
   Kallinga kom ikkje. Men det var nok vestliene det
galdt, slo han fast. Han vende kursen dit. Og tida gjekk
og gjekk — før han tenkte over det, var han like under
lia. Han hadde rodd tvers over utan å høyre ein ljod.
   Under lia kom det ei tyngsle over han, mest som før
eit uver. Men han rodde like fram, så båten skura i san­
den.
  148
   No må eg seia frå at eg er her.
   Nei, det torer eg ikkje. Det er vel nok at eg har rodd i
ville natta.
   Men det som ordnar med ferjemennene sa: Du må nok
det, Mattis. Seia ifrå at du er komen. Når du har denne
stillinga.
   Skjelvande fekk han fram eit he-i! med ein underleg
knekk på midten. Litt kaldsveitte pipla dg på panna hans.
Han trykte seg i hop på tofta i staden for å stå rak og
sterk og hauke.
   No var det ikkje mange som ville vera i min stad,
tenkte han.
   Lia var stum.
   Rop ein gong til, Mattis, elles —
   — Hei! sa han armodsleg.
   Så skreik ein nattfugl inne mellom trea.
   Meir skulle det ikkje til, i stemninga Mattis var. Han
hogg til med årene og rodde ut att så det fossa, med vill-
redsla skakande i seg. Utan ein tanke rodde han, først
langt utpå stansa han, medan panikken gav seg. Han
sat heiv etter veret ei stund.
   Noken å ferje var her i alle fall ikkje. Vi er narra
både Jørgen og eg, tenkte han. Kven er det som narrar?
   Han rodde smått og lenge på heimturen, i djup und­
ring. Kring han var natta like vakker.


   I denne seine natta kom Hege einsam mot han oppe
på stogetrammen. Hadde jo ikkje lagt seg? Kva var på
ferd? Her gjekk ho i fulle klede.
  — Er det noko, Hege!
  Ho riste på hovudet.
  — Godt du endeleg kom, sa ho.
  Ho hadde nok seti oppe for hans skuld, i uro. Det for
varmt gjennom han.

                                                    149
  Han fylgde med henne inn i stoga der det lyste lampe.
Og der stod han slegen: i måneljoset hadde han ikkje
sett det, men no såg han korleis andletet hennar Hege
skein av naken lykke.
  — Mattis, sa ho, liksom utan meining.
  — Kva er det?
  — Veit ikkje, sa ho.
  Han kjende fred og takksemd, hadde ei god syster som
sat vakte til han var komen heilskinna att ifrå vågespelet
på vatnet.
  — Du kunne godt lagt deg, sa han, det var ikkje så
farleg som det såg ut til.
  — Kva? stotra Hege.
  — Ja kva er det no då? spurde han dg. Ho vart så rar,
ho gøymde seg bort.
   — Godt du sat venta på meg likevel, sa han takksam.
   Ho nikka til han, men rar var ho.
   — Du må aldri reise ifrå meg! sa han brått.
   Ho svara ikkje. Ikkje syntest han det trongst heller.




  31
Om morgonen såg Mattis korleis Hege var vend mot
Jørgen meir enn før, den stunda han var inne. Ho såg
ikkje anna enn Jørgen. Mattis likte ikkje dette, og gjekk
fram til tømmerhoggaren, som just skulle gå.
   — Du hadde nok høyrt feil i går kveld, eg vart berre
halden for narr.
   — Å jaså, sa Jørgen.
   Dermed gjekk han i tømmerskogen.
   Meir vart det ikkje, Jørgen var det uråd å koma nær
liksom. Hege sat i bakgrunnen og heldt strikkefingrahe
   150
 stille, hadde vaktsame auga på dei to karane. Men straks
 Jørgen gjekk, byrja fingrane å spela som vane.
    Alt var som før, men det var endå ikkje som før, Mattis
 sat tenkte over det og fann det ut.
    Eg treng drops, tenkte han om litt.
    Han ville gå straks, han trong det verkeleg etter all
 uhyggen, men då han ymta om pengar og handels­
 mannen, så sa Hege nei.
    — Eg går til handelsmannen sjøl no. Det veit du eg
 har gjort lenge.
   Ja, det hadde ho, kom han i hug. Han hadde fergt kvar
 dag og vori oppteken med det.
    — Du har ferjinga du no, heldt Hege fram, du har
meir enn nok med den. Og folk gjer berre grev og spør
deg når du er der borte i butikken.
    — Nei det gjer dei ikkje!
   — Neinei, men så kunne dei då gjera det — og det har
dei ikkje noko med. Høyrer du det?
    Orda hennar fall så avgjort at han aldri mukka. Og ho
hadde vori underleg glad då han kom vel heim i natt.
Ja ho var glad i andletet i dag dg.
   Om litt kom ho med ei nistepakke.
   — Jørgen har gløymt att maten sin, fortalde ho støkt.
Den får eg heller gå til han med.
   — Men det skal eg det, sa Mattis, eg veit godt kvar
han er.
   — Nei du må passe ferjinga di du, sa Hege. Du kan
ikkje gå ifrå slik
   Då sa Mattis slik det var:
   — Du snur deg dit Jørgen er så det er ein gru. Kvar
einaste dag.
   Hege stod ein blink.
   — Korleis? spurde ho for å vinne tid.
   — Eg likar det ikkje, fortalde Mattis vidare. Du skal
ikkje snu deg etter Jørgen.
                                                    151
  Hege lo.
  — Kvar snur du etter då, Mattis? sa ho og blinka. Er
her ikkje noko som heiter Anna og Inger?
  Det er no skilnad dg! var han på veg til å seia, men sa
det på ein annen måte:
  — Ja då kan du sjå lenge på Jørgen, sa han og vart i
godlag. Så skarp og god ho er, syntest han: detta om
han og Anna og Inger, det hadde ho altså lagt merke til.
  Hege gjekk åt skogen med nista, og sjøl gjekk Mattis
for å ferje.

  Nede i stranda fekk Mattis mange nye tankar — det
var om auga under steinar:
  Der er lokk på lokk og stein på stein, men det kan
aldri dekkast over.
  Vassflata var vid, han såg utover. Han tenkte utydeleg:
hjelp Mattis.
  Kvifor!
  Han rykte seg.
  Nei nei, mumla han meiningslaust, og treiv årene.
  Bly i vengen, tenkte han, og der er stein på stein, over
auga.




  32
Jørgen flytte ikkje ifrå — og det hadde sine gode sider. I
skogen tente Jørgen bra pengar, og han betalte bra for
seg hos Hege. Mattis var både glad og ikkje, det låg
ei fælske og gnog på botnen. Både det gode og det
vonde var hans eiga skuld: det var han som drog tømmer­
hoggaren til huse aller først. På sundag var han spend
på om Jørgen kom og sat med dei, men Jørgen heldt seg

  152
oppå loftsromet, eller så sat han nedi stranda ein stad mo
åleine. Hege fylgde ikkje, Mattis vakta nøye på henne
såleis.

    I dag var det andre sundagen. Jørgen var oppe på
 loftet, som vanleg.
   Mattis sat verkte.
   — Hege, byrja han fomlande. Han måtte få veta meir
 om dette med Jørgen og henne.
   Då fekk han det dugeleg:
   — Eg er lei denne gloinga di! sette ho i. Mælet hennar
var for ein gongs skuld rasande. Eg får ikkje ta eit steg,
anna du glor! sa ho.
   Gjennom Mattis for dette som eit stikk. Lei han? Ho
hadde verkeleg sagt ho var lei han.
   Ho angra seg fort, som vanleg når ho vart sinna. Ho •
klarna opp:
   — La det vera usagt, Mattis. Det er ikkje sant, eg er
ikkje lei deg.
   — Når du har sagt det, så er det vel ikkje usagt? sa
Mattis forstøkt.
   Hege stod redd framfor han:
   — Det er somtid ein får be om det kan vera usagt
likevel. Har du aldri kjent det? Eg ville ikkje —
   — Eg veit kva det er, sa Mattis brått.
   — Kva veit du? Kan du veta noko når det ikkje er
noko, svara Hege rapt. Eg er ikkje lei deg.
   Ho er sanneleg skarp, tenkte han, men han var skar­
pare no, for det var om Jørgen han tala, og det visste
ho godt, ho lurde han ikkje. Han hadde grunna hardt
på alt dette medan han fergde om dagane. Var ho lei
han, så hekk det i hop med Jørgen. Og greie måtte han
få no, no måtte det stå til!
   — Kom ned, Jørgen! ropte han uventa mot loftet, og
med eit farleg høgt mæle.

                                                    153
   Hege sette i:
   — Mattis! korleis ber du deg?
   — Kom ned, Jørgen!
   Hege trudde broren var bliven rusk, og treiv han i
annen for å få han ut av romet. Imedan truga ho han
med låge, sinna ord: Tei still! Er du på styr! Kva må
han tenke om deg? Kom, vi skal ut. Kan du ikkje la Jør­
gen vara i fred!
   - Jørgen!
   — Det er berre tull! ropte Hege mot loftet.
   — No høyrer eg han kjem, sa Mattis, og let seg ikkje
dra på dør.
   Ja no var Jørgen ute i stigen.
   Hege slepte, Mattis, for ut i kammerset sitt og stengde
døra etter seg.
   Jørgen kom inn og spurde:
   — Kva er det Mattis? Her er eg.
   Jørgen var sundagskledd, og ein stram kar, ein
rivande tømmerhoggar — Mattis svara ikkje på spørs­
målet, han stod nokså handfallen over si eiga hovudlause
åtferd.
  — Kvaslags narreri er dette? sa Jørgen litt skarpt, og
kom nærare.
   Det fekk stå til endå ein gong:
   — Du kan visst ikkje vera her lenger, sa Mattis og
hetna sjøl. Før han visste av, var det sagt — tenkt var det
alt uendeleg mange gonger.
  — Så? Kva har eg gjort? sa Jørgen. Han sa det i
grunnen ikkje så sinna heller, stod som han let seg lite.
  — Du må ikkje reise med syster mi! brast det ut av
Mattis.
  Jørgen stod no som ingenting var.
   — Har ikkje tenkt å reist nokenstad med' syster di..
Ikkje har eg tenkt å flytte frå huset heller, just som eg
har fått stelt meg i stand.
  154
   Mattis hadde sett seg fast.
   — Det er det at Hege er ikkje som ho var før, og det
er di skuld.
   — Korleis det? Kva har Hege sagt til deg?
   — Hege er ikkje — byrja Mattis, men stansa. Han ville
sagt: ikkje snill lenger, men gjorde det om til: ikkje som
før berre!
   Tømmarhoggaren gløymde seg, og lo litt.
   Låtten hadde brå-verknad, gjorde Mattis harm over all
måte, mange tankar kom laus, og han visste ikkje av
før han gav den sikre karen inn:
   — Du treng ikkje le! Kva veit du om det eg veit?
Kva veit du om fuglen som gjekk i vegen her oppe —
så fin at du ikkje veit noken ting om det! Men det gjorde
han. Det var for Heges skuld det. Eg veit mykje om
Hege, eg. Og så kjem du!
   Mattis nærepå svimra sjøl over orda sine — og det
var vel meininga dei skulle knuse Jørgen så han aldri
torde koma her i nærleiken meir.
   Slik vart det ikkje.
   — Ja, så kjem eg, svara Jørgen roleg. Kvar vart det av
Hege, forresten?
   Mattis peikte på kammersdøra.
   — Kva skal du? sa han brennshøgt, då Jørgen såg ut
til å ville gå. beint til Hege.
   — Vent litt, Mattis, vi får tala meir om dette her like­
så godt.
   Med det gjekk Jørgen inn, og Mattis hadde frest til
ingen nytte. Inne i kammerset vart det tala nokre hastige
ord — så kom dei ut av døra både Hege og Jørgen. Jør­
gen tydeleg som eit vern for Hege. Hege såg sky på bror
sin denne gongen.
   Jørgen la armen kring den stutte og runde Hege. Der­
etter førde han henne med seg bort til Mattis. Mattis
berre gapte. Hege var raud.
                                                     155
   — Vi er gode vener, Hege og eg, sa Jørgen, det er vel
best du får veta det.
   Hege gjorde inga motstand, ho stod villig i armkroken
hans Jørgen — glad til den eine sida og redd til den
andre.
   Mattis spurde mødesamt:
   — Er de verkeleg kjærastar?
   Hege såg opp endeleg. Ho hadde vel gjevi Mattis så
mange måltid gjennom tida, at ho kunne det.
   — Ja vi er det, sa ho til han. Og anten ho hadde tenkt
på eller ikkje, så lyste andletet opp i ein stor smil, større
enn Mattis kunne minnast å ha sett hos henne.
   Så smilte ho på ein annen måte, og sa til han:
   — Det var jamvel du som fergde han over til meg,
minnest du.
   Mattis fekk ikkje svelgt det, fordi ei brå fælske kom:
no var Hege tapt for han.
   — Når vart de kjærastar då? spurde han, kraftlaust og
krevjande på same tid.
   — Medan du fergde vart vi kjærastar.
   Mattis såg kor sæl Hege stod der i armkroken hans
Jørgen. Andletet hennar var knapt attkjennande, ikkje
trøytt, ikkje grettent, inga sut i det. Han var handfallen
over alt i hop, først på veg til å bli glad, men så kom
sanninga: Hege var mist.
  Nei nei.
   Du ser vel det. Ho er mist.
   — Kvifor sa du ikkje detta før då, Hege! sette han i
endeleg.
   — Det måtte bli sikkert først, sa Hege. Men no har
du altså funni det ut sjøl dg, du var skarp.
   Han for til ved å høyre detta kyt-ordet som ho brukte
for å mildne han. Han vreid seg ved det. Han spurde,
og det gjaldt liksom bera eller breste:
  — Skal du reise ifrå her?
  156
   — Kvifor det?
   — Sidan du ikkje torde fortelje det!
   — Nei då, sa Hege avgjort, vi skal ikkje reise. Det er
plass til Jørgen dg her. Alt blir som før.
   Mattis torde knapt tru på det, dei hadde løynt bort
så mykje for han. Han sa inderleg:
   — Gjev eg aldri var bliven innsett som ferjemann.
   — Så så, sa Hege, det er ein bra jobb å ro heile dagen
på det vatnet.
   — Men Jørgen er den einaste eg har fergt! Gjev eg
aldri hadde byrja på det!
   Då tok endeleg den fåmælte Jørgen til orde.
   — Det kan då koma fleir, sa han.
   Mattis berre skok seg. Jørgen sa vidare:
   — Ein veit aldri kva som kjem, på vatnet, skjønar du.
   Mattis syntest han hadde lov å vera steinhard og streng
no:
   — Gjev eg aldri —
   Lenger kom han ikkje, Hege greip inn før han fekk
dømt og knust noko. Ho gjekk beint på bror sin og
gjorde det ho aldri hadde gjort som han minnest: ho
klemte han, ho hadde armane kring han så han kjende
det. Andletet hennar var rart. Og så sa ho:
   — Velsigne deg, Mattis, for at du vart ferjemann.
   Ho slepte att, fort og halvt skamfull, gjekk til side,
bort til Jørgen.
   Mattis måtte spørje seg: kvifor har ho då vori så gret­
ten mot meg sidan ho vart kjærast med Jørgen? Skulle
han seia det til henne? Nei.
   — Ja då er det mange slags kjærastar, sa han i staden,
litt på sida av saka.
   Dei kikka på han, var på vakt. Hadde han vori for
klok for dei denne gongen? undra han. Hege spurde:
   — Meiner du med det?
   — Det er då ikkje første gongen eg ser kjærastar, sa
                                                    157
Mattis, det er berre det. I vår tynna eg turnips i lag
med eit par, og dei gjekk og klypte einannen i leggene
heile tida.
   Hege og Jørgen vart i godlag. Ikkje på vakt.
   — Dei var yngre dei, sa Hege, det er då dei klyper
einannen.
   Jørgen tagde.
   — Snille var dei dg, heile tida, sa Mattis.
   Hege sa:
   — Ja snille var dei vel.
   — Men kvifor har du vori så gretten?
   Der kom det dumpande likevel, fordi Hege sa det ho
sa. Dra det inn att fekk han ikkje. Det kunne forresten
gjerne vera sagt.
   Hege blinka litt forjamsa. Så prøvde ho å berge seg
med eit slag i lufta:
   — Gretten? Det har eg då ikkje vori.
   Dette var ikkje noko svar — og dermed hadde Mattis
sett henne fast, det såg han. Han sa, medan han var ovan­
på og sterk:
   — Eg går ned i båten min. For dette må eg tenke
mykje meir på!
   — Ja, sa Hege.
   Han gjekk straks.
   Nedi bakken stansa han, tenkte, gjekk fleire steg opp­
over, nei så gjekk han nedover att.
   Du min rugdaste fugl, kom han til å seia inni seg.

  Han skauv ikkje ut båten, sette seg i stranda ved sida
av, og kjende den gode tjørelukten. Men han såg med
uvilje på båten, og tenkte: Kven hadde størst skuld i
hendingane med Jørgen, han sjøl eller båten? Einsame
hadde ingen av dei to kunne fått Jørgen over og hit.



  158
  33
Første endringa i huset etterpå den viktige kunngjeringa,
var at Hege opent gjekk til Jørgen når han kvilte seg
om kvelden. Mattis hadde dg fått auga opplatne for at
Hege var glad og lykkeleg. Mattis skjøna han burde vera
glad og lykkeleg likså vel, men det fekk han ikkje til,
han var redd.
   Han våga seg til å spørje:
  — Kva skal de? Skal de vera her?
  — Det gjer vi ikkje av på lenge enno, svara Hege. No
lar vi det vera som det er.
   — Men når veit de det då!
   — Får sjå. Ta det med ro du.
   Skjøna ho ikkje kor redd han var? Kva skulle han
gjera den dagen ho reiste sin veg, og ikkje var rundt
ikring han? Han hadde aldri sett og visst noko anna enn
at Hege var innom arms lengd.
   — Og så den fuglen som var i vegen, byrja han, men
kom ikkje lenger.
   — Den som vart skoten? Kva med den?
   — Nei den fekk no berre bly i seg, den.
  — Du Mattis, ikkje tenk så mykje på dessa fuglane, la
fuglane vera du, sa ho utan sorg — liksom ferdig til å
seia tralala til slutt. Det gjorde ho no ikkje, for auga hans
Mattis stansa henne fort.
   Mattis sa alvorleg:
   — Ikkje skjønar eg deg.
   All trala vart borte, ho sa avgjerande:
   — Ver no vaksen kar, Mattis. Tenk deg om litt, slik
ein vaksen kar må gjera.
   — Kva er det då? spurde han stramt.
   — Tenk litt på andre dg, sa ho. Det må ein, når ein er
vaksen.
                                                       159
  — Kva for andre? spurde han hjelpelaus og støkte
henne. Ho svara ikkje.

   Han gjekk for å ferje. No må vel snart noken rope på
vatnet, tenkte han. Eit eller anna må hende no.
   Vera vaksen kar, sa ho. Slike ord brukte ho ikkje før i
tida.
   Han dreiv og tetta båten. Kvar morgon måtte han fara
over tjørefiller og lappverk. Den nye båten låg no så
langt ute i synsrendene at han var snart borte.
   Vera vaksen kar?
   Mattis stirde rådlaus inn i kravet.
   Den glededrukne Hege visste ikkje kva ho sjøl sa len­
ger, det måtte vera grunnen.
   Enno hadde han ikkje skuva ut båten — og han kom
heller ikkje til å gjera det, for han høyrde ei veik mur­
ring i lufta.
   Torever.
   Ein sky-vegg steig just opp om åsane. Samstundes
murra det einstad.
   Ja då er det berre ein ting å gjera, sa han. I torever
har eg ikkje teki på meg å ro noken, det har eg til all
lykke teki unna.
   Han batt båten med eit ekstra band, om det skulle bli
hardvind, stakk årene i livd, og skulle heim til den van­
lege gøymestaden sin, og utan ein tanke elles. I torever
var han løyst frå alle vanlege avtaler liksom. Midt i
bakken kom orda hennar Hege strie mot han: vera kar!
Han stansa litt og togg på det.
   Der oppe såg han Jørgen gjekk inn i stoga. Hadde han
skamfari seg i skogen? Såg ikkje slik ut. Jørgen hadde
ikkje reist på hogst enno, var heime hos Hege midt i økta.
   Ikke greie på noken ting lenger, tenkte Mattis. Jørgen
 høgg ikkje tømmer og Hege lagar ikkje kufter. Det er
 snart berre eg som gjer noko her.
   160
   No murra det sterkare, det sette fart i han. Gjekk han
no inn i stoga til Hege og Jørgen, og var der medan uve­
ret skramla, så var han vel kar?
   Nei det torer eg ikkje, tilstod han. Så han gjekk rakt
til den gamle sikre staden. Uveret vart kanskje ikkje så
hardt som sist, men nok til å lamme han i kroppen. Han
kom seg inn, og bomma til både dør og øyra.
   Veret vart hardt nok. Det dundra utanfor, og den nifse
slirpe-låten byrja. Mattis trykte seg saman. Å vera kar
tenkte han ikkje på ein augeblink, for no var det alvor.
   Men denne gongen fekk han ikkje trygd nok her.
Ikkje anten tora eller bråket med fingrane i øyra døyvde
ropet hans Jørgen like utanfor veggen. Eit kommande­
rande mæle var det:
   — Mattis! Ut med deg!
   Ut? Er han galen? tenkte Mattis, rørde seg ikkje, såg
etter at kroken sat på døra.
   Ute kommanderte det:
   — Kom ut, Mattis!
   Det for gjennom Mattis at just slik kalla han sjøl fram
Jørgen den dagen, ned frå loftsromet.
   Jørgen sette i derutanfor:
   — Skal du bli dregen ut av det huset! Det er ut no,
Mattis!
   Kva var dette? Det var mest ikkje Jørgen. Dregen ut
av huset, sa han, og gjorde det umogeleg å vera her. Om
det dundra derute så han vart kvit i andletet og nåmen
i føtene, så måtte han likevel ut no — elles vart det ikkje
noko att av han. Just fordi det var Jørgen som stod og
kravde.
   — Eg skal koma! skreik han gjennom døra.
   Han hekta kroken av, fekk eit blink rett i auga i det
same han opna, det lyste opp inni han liksom - men
han trødde over dørstokken og ut på graset. Braket ramla
nedover han. Regnet hadde ikkje slept seg til.
                                                     161
   Han visste knapt at han stod på marka — men der
var Jørgen rett framfor han. Auga hans Mattis var halv-
blinda, Jørgen var i ei skodd, og lenger borte skimta han
Hege i stogedøra. Hege feia og veifta til Jørgen for å få
han ifrå, såg det ut til — så at Mattis kunne bli spard
for dette.
   — Her er eg! forkynte Mattis berre, og gjekk fram.
Kjende ikkje føtene sine. Gjekk rett mot Jørgen som
hadde hopa litt. Det kom eit nytt blink.
   — Kva vil du meg, Jørgen!
   Jørgen sto venta urørleg og teiande.
   Mattis gjekk fram i lyn og brak, han datt ikkje som ein
sekk, heldt ikkje fingrane i øyra, heldt auga vidopne,
gjekk mot Jørgen som ville han noko — og som skulle få
sjå!
   Der var han framme, og den urørlege Jørgen tok imot
han:
   — Det var bra, sa Jørgen berre.
   Med vekt sa Jørgen det — det kjende Mattis. Med
vørdnad sa han det.
   Mattis skalv, men føtene bar og bar. Han såg på Jørgen
og visste ikkje kva han kjende sterkast: godhug eller redsle.
   — Kva er det meir? sa Mattis oppjaga. Du skal seia
kva du vil med meg!
   — Kom inn og sit hos oss, sa Jørgen, noko anna er
det ikkje. Eg synest ikkje detta er noko hus å halde til i
for deg.
   Mattis var ved å harmast, men torde ikkje bli sinna i
dette veret. Han var ustø, men han fylgde med inn.
Hjartet bulta vilt i han. Veret hadde gjort frå seg det
grøvste, torebraka var dauvare.
   Hege stod framleis i døropet, det viste på henne at ho
var uroleg for Mattis.
   — Du lyt sleppe oss inn, sa Jørgen til henne, trur du
ikkje det?
  162
   Hege nikka, visste ikkje noko å seia. Ho fylgde etter, så
dei var samla inne alle. Mattis stirde hjelpelaust på dei
sterke og kloke. Sitje ned hos dei orka han likevel ikkje,
no orka han rett og slett ikkje meir — bakslaget kom
etterpå spenninga. Medan dundret slakna, gjekk han bort
i slagbenken sin og la seg nedpå, blunda avspend, borte-
verande.




  34
Etter denne hendinga gjekk Mattis og venta på meir ifrå
Jørgen. At Jørgen ville hente han fram til andre ting dg.
Ein visste aldri kva slike som Jørgen kunne finne på.
   Inni seg var Mattis takksam mot Jørgen for den tore-
vers-hendinga. Han hadde vori Ørlite grann kar ei stund.
Men elles var han rådvill som før, og fylt av redde anin­
gar. Han såg korleis Hege og Jørgen treivst i lag. Kor­
leis Hege lyste opp når Jørgen kom frå skogen. Såg mange
små teikn på at Hege var langt borte frå det gamle, og
ifrå bror sin.
   Kva skal det bli av meg?
   Han vakta på dei to:
   Trur dei at eg greier meg?
   Dei tenker vel aldri på det.
   Han spurde Hege rett ut:
   — Kvifor drog Jørgen meg ut i toreveret?
   — Han ville sjå kor mykje du tolde, svara Hege. Og
du tolde meir enn vi trudde.
   Mattis kulsa då han høyrde det. Sjå om eg tolde det?
Han var glad han stod. Og dette var vel berre byrjinga
hans Jørgen.
   Fylt av uro og gisningar rodde han rundt på vatnet.
Der var ingen å ferje, ein og annen motorbåten kakka
                                                      163
forbi og sette somtid rakt på vestliene. Ingen skulle ha
Mattis ferjemann.
  Det einaste gode er at eg lærer av Jørgen korleis eg
skal stelle meg overfor gjentene, tenkte han. Nei alt det
eg ikkje visste. Underleg at eg kunne klara meg så vidt
bra overfor Anna og Inger.
  Dei velsigna namna kom nær her utpå, alltid. Han
rodde sakte og kroket.

  Snart kravde Mattis påny etter avgjerdsler:
  — Veit de noko meir no? spurde han Hege, nærast
uvenleg. Kva saka galdt var ikkje spørsmål om.
  — Nei, svara Hege lett, vi veit ingen ting. Vi har det
berre godt. Kan ikkje du dg ha det, no då?
  Ho var ikkje å kjenne att, syntes å ha gløymt. Når
Mattis var nær henne, og såg korleis ho var full av
glede — så kunne han bli med i det på ein måte, bli lett
og motig utanpå, uvyrden til og med:
  — De kan godt koma med det, sa han.
  — Kva med?
  — Eg skal nok tola det, sa han løyndomsfull, medan
han var sviende redd inst inne.
   Hege såg usikkert på han, blind som ho var. Så svinga
ho inn i lykka si, og ville gå.
  — Minnest du, før? byrja han, men måtte bryte av sjøl
og gå tvert ifrå. Det kom altfor mangt i minnet.




  35
Jørgen gjekk mot han med tydeleg ærend ein morgon.
Det hoppa i Mattis: no var det vel ei ny prøve, Jørgen
skulle vel gå vidare der han slutta sist. Det var ein litt
kjøleg morgon først i september, med drivande skodde-
  164
dottar over vatnet, og ein blå himmel som skimra igjen­
nom.
   Jørgen hadde stelt seg til skogsferd som vanleg, så kom
han til Mattis:
   — No må du bli med meg i skogen og hogge tømmer ei
tid.
   — Må ferje eg, svara Mattis stutt.
   — Ingen å ferje no når det haustar, sa Jørgen. I dag
kan du vera med i skogen.
   Det let nærast som ein ordre, det var no Jørgens vis
å vera på. Mattis ropte på Hege, og Hege dukka opp i
same stund.
   — Skal eg i tømmerskogen med Jørgen?
   — G* med Jørgen, du, sa ho. Kan du ikkje hogge, så
lærer han deg opp. No skal eg stelle niste i ein fart.
   Mattis stod bortkomen.
   Niste var det inga sut med no lenger. Tømmerhogga­
ren skaffa nok av mat til huset, i samanlikning med
det som var før. Mattis let seg styre ut, men med lita
glede.
   — Bra, sa Jørgen då alt var klart.
   — Kvifor skal eg dette?
   — Du skal lære å hogge tømmer.
   Det minte om då han vart kalla ut i toreveret. Og no
når han vajr komen så godt i gang med ferjinga, hadde
fast arbeid som han greidde.
   På veg til hogsten gjekk dei gjennom bygda — så folk
såg at Mattis gjekk med tømmerhoggaren, og i fullt ut­
styr. Det var velkoment, endå det ikkje tydde så mykje
no som det ville gjort tidleg i vår. Småting var det ikkje,
det som hadde endra seg i sommar.
   Han måtte le.
   — Nå? sa Jørgen og vart blid.
   — Nei eg kom i hug at det var eg som stod og ikkje
kunne tynne turnips i vår.
                                                     165
  — Mm, sa Jørgen som ikkje var rektig med, som var
ein tilreisande.
   Det såg Mattis.
  — Holmen, sa han.
  — Det veit ikkje eg kva tyder, sa den ærlege Jørgen
då.
  — Nei det er nok så, sa Mattis.
   Meir vart det ikkje forklara heller.
  Dei kom til hogstplassen, og Jørgen såg ut til å ha bori
seg som ein tyrk her: her låg tømmerstokkar i baret
overalt. Mattis vart liksom sett nedpå attved ein halv­
ferdig stokk, der skulle han ta av borken. Jørgen herja
på eiga hand eit stykke bortom.

   Mattis gjorde alt så godt han kunne, men dette var
ikkje å sitje i båten og ro — her flaug tankane straks i
kross. Tømmerstokken vart sjåande ut deretter, såg ut
som han var gnagen av tenner. Borte hos Jørgen braka
tre og spratt kvister og dirra jorda.
   Mattis sveitta. Endeleg melde han ifrå at han var ferdig.
   Jørgen kom. Grynta liksom. Elles viste det ikkje på han
nokor misnøye. Stokken var nok fæl å sjå på for ein
tømmerhoggar.
   — Pust litt på, sa Jørgen berre, så vil eg ta nokre tak
her og der.
   Mattis sette seg. Jørgen sveipte den vesle stokken inn i
borkespaden sin liksom. Mattis tenkte, ustanseleg som
flugesurr: kva skal eg her?
   — Kva skal eg her! sa han høgt
   — Lære, sa Jørgen.
   — Ja men kvifor?
   — Det er ikkje dumt å hogge tømmer.
  Jørgen ville ikkje forklare meir. Mattis tenkte: alt heng
ihop med at dei vil reise.
   — Du ropte meg ut i toreveret dg.
  166
   — Ja. Og der greidde du deg bra. No skal vi eta litt,
og kvile.
   Han rekte maten til Mattis.
   — Det var ikkje detta eg —
   — Nei, men ta no maten. Du har ikkje hatt for mykje
av den i ditt liv.
   Var ein slags stuttskoren venskap hos Jørgen, men
Mattis var ikkje kar om å smaka på det han fekk.
   — Du har ei meining med å ta meg hit!
   Jørgen togg seint på maten sin.
   — Ingen ting er vondt meint, sa han, det kan eg seia
deg, Mattis.
   Han togg ei heil skive før han sa noko meir.
   — Vi veit ikkje ut eller inn, sa han brått og stirde opent
på Mattis.
   — Når det gjeld meg? spurde Mattis med boblande
skarpsyn.
   — Javisst.
   Den store tømmerhoggaren sat og togg på nista hennar
Hege, og såg snill ut, Mattis var ikkje redd han på ein
vis, men på den andre sida skalv han for det ukjende
som denna Jørgen der visste om og ikkje ville ut med.
   — Men detta kan vi tala om seinare, sa Jørgen. No
skal du lære å hogge. Då tener ein pengar og kan greie
seg-
   — Eg greier meg då, datt det ut av Mattis.
   — A ja men det er best å kunne greie seg sjøl, sa
Jørgen med ein slags godlynt hardleik.
   Så på vakt som Mattis var no om dagen, så var dette
tydeleg nok: han skulle nok bli forleten.
   — Eg vil ikkje lære! sette han i.
   — Ein må for det, sa Jørgen, og var i tonen som då han
kalla Mattis ut i lynstrålane.
   Mattis skulle bøye seg. Men så fekk han ein tanke, som
kasta på. Han spurde hovudstup:

                                                       167
  — Kan eg gå heim?
  Jørgen som snudde ifrå, gjorde ein rykk med ryggen,
men svar nok var det.
  Mattis var fanga av planen sin, det var ein lynplan,
han sa til Jørgen:
  — No var du dum!
  Så sprang han.




  36
Hege såg broren koma springande det siste stykket. Ho
slepte det ho hadde i hendene, kom farande imot, igjen­
nom gjerdet og hitover mellom lyngtuvene:
   — Har han hoggi seg!
   — Kven?
   — Kven?
   — Nei, han høgg tømmer så det sprutar.
   — Herregud det var då godt, sa Hege og lyste opp. Du
kom som det galdt livet, skjønar du. Du må aldri koma
farande frå ein tømmerhogst på den måten, då tenker
alle som ser deg at det er skjedd ei ulykke under hogsten.
   — Dette gløymde eg, svara Mattis spakt, eg hadde anna
tenke på.
   — Kva er det då? Noko med deg sjøl?
   — Ja, nei ikkje det heller. Eg kan ikkje seia det med
deg føreåt.
   Mattis kjende kor dette var på tvers.
   — Eg sprang heim fordi eg må få tala med deg, og sjå
deg.
   Hege bles:
   — Sjå meg. Korleis er det du gjer deg til? Uff at du
støkte meg, eg trudde han hadde fari ille.
  168
  For Mattis og lyn-planen hans vart dette så bakvend ei
byrjing soip det kunne. Nei at han skulle koma sendande
på denne dumme måten, han som var sikker på han
skulle kunne vinne Hege attende til seg før Jørgen kom
heim frå skogen. I eit glimt hadde han sett ein utveg der.
Men no? No gledde Hege seg i Jørgen så ho var mest
ikkje nedpå — berre fordi han ikkje hadde hoggi seg.


   Men Hege sjøl kom no til å setje han i gang endå, der
dei stod bortanfor gjerdet. Mattis pusta tungt etter spran­
get — og i gleda si slo Hege armen kring han og drog
han ned på ei tuve jamsides seg.
   — Set deg og få att pusten, sa ho glad. Sprungi deg
sveitt har du dg.
   Så sat dei side om side på tuva — som om det fanst
berre dei to her, no som før.
   Og no glimta det inni Mattis, han visste kva han skulle
gjera:
   Først smilte han til henne.
   Hege smilte glad imot.
   Så nikka han.
   Ho nikka imot.
   Som ein gamal leik dei imellom, gløymd, og no brått
attfunnen.
   Mattis var ikkje så uskuldig som ho tenkte no, kom
han i hug. Han hadde ein plan.
  — No sit vi på tuve, byrja han.
   Hege nikka. Han heldt fram:
  — Og vi har seti på tuver før, vi.
  — Det har vi då visst, sa Hege, ikkje lenge sidan ein­
gong.
  Mattis lo i medgangen. No galdt det å fara fint fram
og vinne Hege frå Jørgen.
  — Finst ikkje maken til å sitje på tuver med deg.
                                                     169
   No kikka Hege litt forundra på han, han måtte skunde
seg å gå vidare:
   — Eg synest ein kunne sitje på tuver mykje oftare.
   -Ja?
   — Ja kva synest du?
   Hege sa berre:
   — Det kan du då vel gjera, synest eg.
   Han merkte delet ho sette mellom dei. Han var hardt
ute og måtte ha reine ord:
  — Men ikkje du?
   — Nei eg? sa Hege, og flakka med auga sine så det
gjorde vondt å sjå det.
  — Kvifor ikkje!
  — Du veit kven eg sit med, sa ho.
  Så enkelt sa ho det, og gjorde planen hans utom inkje.
No var det ikkje meir. Pågangsmotet og påhitta hans
lak bort som gjennom ein sil. Han hadde tapt omtrent
før han fekk byrje.
  — Ja så var det ikkje meir eg hadde å tala om, sa han
nedstemd, og reiste seg.
  Hege svara ikkje, ville heller ikkje snu andletet mot
han. Mattis la til:*
  — Det var rart at det ikkje nytta noko med tuvene, Og
eg som tenkte eg skulle få snu på deg til Jørgen kom
heim.
  Hege sat att på den mjuke tuva. Ho reiste seg ho dg,
og sa oppgjeven:
  — Ja ja san, ikkje veit eg.
  - Kva då?
  — Trur du ikkje vi har tala om deg?
  — Det veit eg godt, sa Mattis fort.
  — Vi vil gjera alt vi k$n, sa Hege. Og det har du vel
tenkt?
  Mattis sansa lite på det ho sa no. Han såg ho gjekk
gjennom gjerdet og inn. Sjøl tumla han med ei sak:
  170
lynende tankar. Kva er i grunnen lynende tankar, når
det ber til? Ingenting. Om ein kjem fram med dei, så fell
dei til jorda som boss, så snart den kloke opnar munnen.
Hege treng berre seia eit ord eller to, så er ein ferdig,
og planen er i filler.
  Gjera alt vi kan, sa ho. Ho skjønar ingen ting av det.




  37
Det vart inga ferjing meir. Inga råd å koma unna viljen
hans Jørgen. Jørgen tok Mattis med i tømmerskogen kvar
morgon. Må lære deg til, sa Jørgen, på den fåmælte måten
som ikkje var å mukke imot. Mattis mukka og gjekk med
samstundes.
   Han kom heimatt utkøyrd etter ein umogeleg dag, og
fekk den nye slags maten hennar Hege.
   — Du får gå denna skulen, sa ho.
   Det nytta ikkje forklare henne om tankane som stråla
greitt ned til årene i ein båt, men ikkje til Øksa og borke-
spaden — blind'som ho var.
   Jørgen var snill i skogen, det var ikkje det. Han dreiv
på og fann fram små letthogne tre for Mattis — og hogg
dei for det meste omatt etterpå. Mattis gjorde ingen fram­
gang, brann i staden etter å få tala med Jørgen om Hege.
   Han gjorde det dg endeleg, i ei kaffikvild. Han hadde
sliti, og ikkje fått til noko, berre vori med i barhaugane
liksom. No låg dei på marka, med nakken kvilande mot
steinar, blunda vake kvar med seg.
   No fekk det vera tida.
   Fram i uveret! tenkte Mattis med eitt, som oppstram-
ming til seg sjøl. Så reis han på seg. Jørgen var vidopen
vak straks, på vakt.

                                                      171
   — Vi kviler litt lenger, Mattis.
   — Nei eg vil tala med deg! forkynte Mattis, trugande,
som dette måtte seiast.
   — Kom med det.
   — Du ser vel at eg greier mindre kvar dag?
   Dette var sant. Det gjekk bakover i staden for fram.
Jørgen var godt klar over det, og han tolde difor ikkje
høyre det av Mattis.
   — Ja korleis er du laga? sa han, for ein gongs skuld arg
i mælet.
   Just det gav Mattis mot. Den sinna tonen.
   — Korleis er du laga tru! Som har teki Hege frå meg!
Korleis er ein laga då?
   Jørgen vart brydd.
   — Det vart no såleis, sa han berre.
   Dei tagde. Hege fanst einstad midt imellom dei og
høyrde ikkje til nokenstad.
   Men så sa Jørgen:
   — Kunne du ikkje tenke litt på Hege dg? Kunne du
ikkje vera litt glad for det? Korleis trur du ho har hatt
det?
   Mattis vart stum, slegen, kunne ikkje snu allting rundt
så fort. Jørgen hadde nok rett, men. Han flaksa hjelpe­
laus, der han sat kur still. Verda var full av overmakt
som stakk fram og dukka ein. Overmakta var ikkje berre
Hege og Jørgen og alle andre kloke — nei, overmakta
var så knusande at han sjøl, Mattis, fergde si eiga ulykke
over vatnet i sin eigen båt og bad ulykka inn i huset
sitt. Kva skulle ein gjera då?
   — Skal vi så slutta tala om detta? slo Jørgen frampå,
då Mattis ikkje svara.
   Mattis sa fælen:
   — No tenker eg stygt om deg.
   — Huff då, sa Jørgen, det hjelper ingenting.
   — Kva hjelper då!
  172
   — Vi nemner ikkje meir om saka, sa Jørgen hardt. Det
blir som det er.
   — Ja, sa Mattis. Dei stygge tankane skok i han fram­
leis, men han sa ja og let seg dukke, la seg på bakken
att.
   Dei låg og kvilte ryggene sine. Jørgen hadde ein kvist
i handa, og daska i andre tankar på eit par sprakande
raude flugesoppar ved sida av seg. Kvileplassen deira var
ei glenne med gamle kvist-rester og stubbar, grastustar
og haustmogen sopp. Jørgen tok brått til å tala om den
fagre soppen, ville koma over i eit anna emne:
   — Sjå den, Mattis. Hadde ein eti den flugesoppen, så
var vel allting ferdig.
   Soppen stod der i purpur, kløyvd i to av påken hans
Jørgen, var frisk og kvit i kjøtet og gøymde gift og død i
seg.
   Mattis rykte seg, men vart liggande med auga fest på
soppen.
   — Trur du det?
   — Ja han er stygg denna, sa Jørgen. I gamle dagar
kokte dei suppe på han, når dei ville bli galne og øyde­
legge folk.
   Mattis fekk ikkje auga frå soppen, gripen av uhygge­
lege og merkelege lyster som han ikkje var herre over.
Det for forte bylgjer mellom flugesoppen og Mattis, slo
ned i han, sette seg fast på viktige plassar i han og for­
gjorde han.
   — Er det sant? sa han.
   — Ja smak ikkje på den, elles kunne eg bli verkeleg
redd deg.
   — Ikkje sei det, sa Mattis, men det vart berre ei mum­
ling. Han såg trylt på soppen, kasta ein snarglytt på
Jørgen, og sette i gang. Det kom som hivd på han, fordi
han var i naud: eg et litt sopp! Et litt sopp likevel! Eta
litt sopp.

                                                    173
   Han var på veg med handa, for å sikre seg ein bit
giftig styggdom.
   — La vera! sa Jørgen, det er verkeleg farleg. Nei er du
på -
   For seint. No var Mattis snarare, treiv eit lite kvitt
stykke med purpur-hud på, og stappa i munnen. Han
kjende ikkje etter om det smakte noko, avelgde det med
ein kraftig trykk, syntest det for ned gjennom halsen som
eld — endå det gjorde det slett ikkje. Men ein svie kom
like etterpå, så noken vanleg kost var det ikkje — og så
ropte han dertil eit skarpt stutt rop, stygt, liksom eit glefs.
   — No då din tosk, kva er det du vil! sa Jørgen.
   Jørgen vart alvorleg morsk.
   — Få det opp att då! sette Jørgen på. Stikk fingeren i
halsen.
   — For seint, sa Mattis halvkjøvd, omlaga i heile krop­
pen av øsing og innbilling.
   — Var det stort stykke? Svar då! Er det slutt på låten
i deg alt, kanskje?
   Jørgen var sinna.
   Mattis berre rulla med auga og kjende etter om han
vart vill. Redd var han, det brann nedigjennom halsen,
syntest han. Snart brenn eg opp innvendes! for det i han,
eg må skunde meg.
   Han slepte ikkje auga av Jørgen. Med flugesoppen
æsande i seg, vakta han på kvar rørsle hos den andre,
ferdig til gjera eitkvart.
   Jørgen vart 6g hissig og fælen, visste ikkje kor mykje
sopp Mattis kunne ha eti, kanskje det var farleg for
alvor? Han treiv den svarte skogs-kaffikjelen som stod på
slokna glør, skok kjelen, fekk rent ut ein kopp ram skogs-
kaffi, og rekte fram:
   — Her! Drikk det.
   — Trur du? sa Mattis spottande, og skubba koppen så
alt rann ned. Var forfæld over kva han gjorde når han
  174
trassa Jørgen slik, men stolt dg. Trasse viljen hans Jørgen.
Hadde vel endeleg eti flugesopp! No skulle Jørgen sjøl
til pers — i dårskapen sin tok Mattis sikte.
   Jørgen vart som stein i andletet då han miste koppen
or handa, treiv Mattis kring handleden — så det vart
med siktinga. Handa valna i tømmerhoggargrepet.
   — Er du alt tullet?
   Mattis rulla med auga.
   — Slepp!
   Jørgen slepte dg, men ikkje fordi Mattis kommanderte.
Han treiv koppen påny og fylte han med vatn frå bekke-
siklet like ved.
   — Drikk det då. Drikk! Grav deg i halsen, få det opp­
att!
   — Vil ha det eg har, svara Mattis med ukjenneleg
mæle. Innbilte seg han vart stadig meir brennande inn­
vendes. Og den elden ville han ikkje sløkke, no skulle
han kue Jørgen! Han kjende korleis styrken og klok­
skapen vaks med hast.
   Så slo Jørgen heilt om.
   — Ja ja, som du vil, sa han, du treng visst ikkje vera
redd heller, du kan visst godt ha det vesle grynet sopp i
magen, det drep deg ikkje. Det var for liten bit. Set deg
ned og bli folk att.
   — Kva? sa Mattis skurande.
   Men han lystra, merkeleg nok. Sette seg ned, drakk
noko av vatnet dg, men som i svevnen. Ja no var han
annleis. Ville vera annleis. Hadde eti det farlege.


  Ja så ukjenneleg som han var i skallen og kroppen, lett
og flygande på ein måte. Han kjende seg å vera både
her og andre stader på same tid. Opp over skogtoppane
var han som ingen ting. Det første som fall han inn, var
av seg sjøl rugdetrekket.
                                                      175
    — Sett deg du dg, Jørgen! sa han med oppspilte auga,
 så skal eg fortelje deg om rugda som fekk fullt av bly i
 vengen og ligg under steinen. Kvifor gjer ho det!
    Jørgen murra:
    — Kva er du full av då! Innbillingar? Det er best du
 går heim.
    Mattis berre ekste seg til:
    — Set deg, sa eg! No er det eg som seier. Det måtte bli
 ein slik dag dg, ser du!
    Jørgen sette seg tolmodig ned.
    — Fortel då.
    — Hege har vel alt fortalt deg om rugda? sa Mattis
 strengt.
    — Vi har hatt så mangt å tala om, eg kan ikkje min­
nast om eg har høyrt det.
    Mattis såg vantru på han.
    — Kunne ho ha større ting å tala om enn rugdetrekket
mitt?
    -Ja.
    — Sa ho ikkje at rugda vart skoten heller?
    — Det sa ho vel då, eg minnest ikkje. Kva er det med
rugda då, som er så merkeleg?
    Mattis stirde på Jørgen med ville auga, i sin store fluge-
sopp-rus:
    — Det var rugda og eg, skjønar du! Og ho ligg under
steinen no — men det hjelper ikkje, ho fer over huset
liksom, liksom, skjønar du! Eg og rugda liksom. Vi fer
over her liksom. Vi skal fara over her heile tida! De kan
berre prøve —
   Han stansa forstøkt.
   — Du og rugda. Javisst. Du og rugda ja, småtala Jør­
gen varsamt og på vakt.
   — Kvifor seier du slik! hogg Mattis, som var annleis
innvendes heile tida, syntest han. Som var som eit logande
bål der.
  176
    — Det er berre Hege og du inne då, skjønar du! sa
 han stivt til Jørgen, og då er det ikkje greitt, skjønar du.
 Det gjer ingen skilnad kva som ligg under steinen og kva
 som ikkje ligg under steinen! Då.
    - Ja, sa Jørgen.
    — Kva seier du ja til?
    Jørgen svara forfjamsa:
    — Nei.
    Den stirande Mattis sa:
    — Kan eg spørje deg om noko eg ikkje har tort spurt
 om før, Jørgen?
   Jørgen gjorde teikn at han kunne.
    — Eg og rugda liksom! Det er alt samen. Skjønar du
 ingen ting?
   Jørgen riste på hovudet.
    Mattis tumla på framande veger. Kjende noko kom.
 Kva var det? Nei det kom berre. Bort i natta. Eld. Øyde­
 legging. Auga hans brann, han sette dei på Jørgen, og
Jørgen brann straks opp. Det hadde han fortent.
   Tull. Det er eg som har eti flugesopp — det er difor.
Men det stygge auge mitt vil eg setje på Jørgen. No set
eg det på —
   Ein mørk skugge skaut opp i same stund, greip etter
Jørgen. Tull det dg — det er berre flugesoppen som er i
meg. Eg døyr ikkje. Jørgen skal døy!
   I same blink slost han med Jørgen. Hadde eit stygt tak
på Jørgen — fort som eit rovdyr.
   — Jaså, vil du Øydelegge meg, sa Jørgen roleg og kaldt,
og gjorde det stygge taket til ingen ting. Han heldt
Mattis som eit barn.
   — Vil du vera folk, din tosk.
   Jørgen tok Mattis opp og bar han dei få stega bort til
bekken. Der byrja han ause vatn i det forvilla andletet.
Mattis sparka først, men det kalde haust-vatnet var godt
til brannen hans, han stilna fredeleg, vakna liksom. Då

  7. Fuglane                                          177
fall han straks ihop som ein sekk, stunde av skam og
anger:
   — Eg ville ikkje drepa deg!
   — Å nei det er ikkje så lett, sa Jørgen.
   — Kvar er Hege? Er ho ikkje meir!
   Jørgen mest hoppa:
   — Tei still! Korleis er det du rører? No skal vi ikkje
ha meir tull, så mykje du veit det.
   Det let som det var øksa hans Jørgen som tala, så
strengt og kvast var det.
   Mattis dreiv på og klarna seg, sa vimren:
   — Kva har eg gjort?
   — Innbilling har du gjort. Eti sopp og vori tosk.
   — Gjer ingen ting, når berre du lever! sa Mattis, med
ein gong i bråglede.
   Jørgen vart fort brydd av slikt.
   - Så så -
   Mattis svinga no veldig over, kom i eit anna rus, byrja
tenke på hyggelege ting, og ville få fortelje Jørgen det
— som takk for at Jørgen levde og ikkje vart drepen i
flugesopp-villa.
   — Anna og Inger, sa han i pure takksemd, og la det i
hendene på Jørgen som ei gåve. Veit du litegrann om
kva det er?
   Jørgen svara ikkje, venta.
   — Har eg fortalt deg om dei før, Jørgen.
   — Nei. Kven er det?
   — Gjenter, sa Mattis stolt.
   — Ja eg skjønar det.
   — Eg har rodd dei. No i sommar. Vi var på ein holme.
Heile bygda såg på då vi rodde til lands ved butikken.
   — Ja det var til pass, sa Jørgen.
   Mattis måtte blunde i undring, så midt i blinken hadde
Jørgen svara. Her var ein som visste kva som var viktig
for ein mann.
  178
   — Kan eg spørje deg om noko, Jørgen? byrja han di­
for.
   — Det gjorde du i stad og. Og eg skjøna ikkje det plukk
av det. Men kom med det.
   — Det er det eg ville veta, sa Mattis og drog ein grann
på det, tenker du på gjenter midt i veka?
   Det kom litt bums, men Jørgen svara utan å blunke:
   — Det gjer eg sikkert.
   — Har du gjort det?
   — Sikkert.
   — Ja då så, sa Mattis og sukka i lette.
   — Ja det er rart dg, sa han vidare, og såg opp, fri for
all drepe-hug.
   - Kva då?
   — Nei — mangt.
   — Huff no har vi somla nok, sa Jørgen brått, og gjekk
til hogsten med velde.
   Mattis sat att i ei merkeleg blanding av glede og støkk
over seg sjøl. Han trampa restene av soppen små med
støvlane sine. Så lo han i glede. Innbilling har eg gjort,
sa han og brukte orda til den morske sjefen.




  38
Hendinga sette seg djupt i Mattis likevel. Når den første
letten var kvorven, stod ein uhygge att og ville ikkje
bli borte.
  Det var nær eg hadde drepe Jørgen — korleis kunne eg
vera slik?
  Eller var det berre soppen eg åt?
  Han gjekk i hælane hennar Hege eit par dagar, og
venta å høyre straffande ord frå henne, slik han hadde
                                                    179
fortest. Hege sa ikkje noko, og han måtte byrje sjøl til
sist.
   — Har ikkje Jørgen sagt noko?
   — Kva om?
   — Om meg og han, og såvori — i skogen, om sopp-
eting og såvori.
   — Nei, hadde du venta det?
   - Nei.
   — Har det hendt noko? spurde Hege.
   — Nei det vart ikkje noko, ser du vel.
   Mattis gleid ifrå. Undra seg over Jørgen.

   Jørgen hadde kalla på han for å ta han med i tømmer­
skogen neste dagen dg, men Mattis svara:
   — Eg går ikkje dit meir!
   Det let så skremt at Jørgen spurde ikkje vidare. Anna
enn ei plage for Jørgen hadde det ikkje vori heller, med
Mattis i tømmerskogen, så Jørgen var vel etterkvart like
sæl.
   Mattis vart sitjande att på benken og såg ut i veret.
Hege sveiv uroleg kring han. Ho hadde nok spurt ut
Jørgen, og fått greie på hendingane. No nærma ho seg,
og sa litt prøvande:
   — Får byrje å ferje att, Mattis.
   — Veit ikkje.
   — Men du treivst då så godt med det.
   — Det kan vel vera annleis no, sa Mattis.
   — Pytt.
   Hege svinsa ifrå. Ho hadde fått det med å svinse mykje
meir enn før, helst vend mot kjærasten sin. Ho stelte
huset med rappe hender, blømde opp. Mattis la godt
merke til endringane hos henne. Imot det sette han
sitt eige daglege spørsmål, trøyttande:
   Kva skal eg?


  180
   Han kom seg ikkje i gang med ferjinga. Noko var ann­
leis. Han sveiv ikring gjerandslaus, kvakk ved å sjå eit­
kvart lysande raudt ved gjerdet Der stod ein fullfer-
dig flugesopp, med all sin stygge, løynde villskap. Stod
kloss ved gjerdestavane, som han ville kikke inn på
rudningen og inn til Mattis.
   Nei nei, tenkte han sky, og sette seg til motverje. Denne
skal eg knuse før han forgjer meg.
   Han gjekk bort og sparka til soppen. Fargane lyste
mot han som ein raudkvit eksplosjon, i sparket.
   Litt etter fann han ein ny, inne på rudningen, innan­
for gjerdet. Minst like vakker. Den sparka han ikkje, vart
berre heit og drog seg unna. No visste han at der var
fullt av dei i alle lier, ute ved gjerdet og mellom tuvene,
og innover skogbotnen.
   Huset var innringa av gift.
   Hadde det vori slik om åra før? Han hadde aldri lagt
merke til det. Kvar kom dei ifrå? Var som dei vaks så
ein såg med dei auka.
   Han tenkte tydeleg:
   Inni dette vil kanskje Jørgen døy, det er han som er
innringa.
   Nei nei! Eg vil det ikkje!
   Men det kom krekande påny, som eit fotlaust dyr.
   Kva skal eg gjera, sa han i redsle og kunne ikkje flytte
seg.
   Eg må gjera noko. Eg flyg snart på han att.
   Enden vart som vanleg: å vende seg til dei kloke. Det
vart Hege som før.
   — Er her ikkje meir raud sopp enn vanleg i år? spurde
han utan forklaring.
   — Ikkje det eg kan sjå, sa Hege. Alt er i orden, sa ho
blind, og svinsa bort.



                                                      181
  39
Og, som eit teikn på at ingen var innringa av forgift,
kom det gåande ei gjente nedover stigen.
   Mattis trudde først ikkje sine eigne auge. Han kjende
henne til og med: det var ho ifrå tumips-åkeren i vår.
Ho som klypte guten sin så godt, og sjøl vart klypt så
sælt og godt. Det var som eit under å sjå henne koma
ned frå storvegen akkurat i denne sture augeblinken.
   Det er meg ho skal treffe, tenkte Mattis utan vidare,
på bakgrunn av røynslene sine på holmen.
   Men ho har ein kjærast, det er no sant.
   Hit hadde det ikkje komi ei gjente slik, på allverdsens
år. Her var det berre Hege. Då han såg denne her dukke
opp, tenkte han straks: Anna eller Inger? Men då ho
kom nær, var det altså ingen av dei. Det ville no vori
for umogeleg godt. Fint som det var, han kjende denna
dg han.
   At dei hadde arbeidd saman eingong, gjorde Mattis
trygg og ledig. For ho hadde vori slik den dagen. Såg ut
som båe mintest etter det. Gjenta frå si side nikka kjent,
og smilte. Alt elendet hans Mattis kom bort, den gift-
fylte skogen stod no som eit venleg vern.
   Mattis spurde hovudstup, mest før ho nådde fram, og
før ho sjøl hadde fått sagt eit ord:
   — Er de ikkje kjærastar lenger?
   Gjenta lo.
   — Kven?
   — Du og han vel. Han som klypte deg i armen og i
leggene.
   — Kva ser du det på då? spurde ho. Ein går vel ikkje
og held i einannen stødt og stadig.
   Mattis dukka seg. Hadde han alt vori dum? Når han
tenkte etter, så hadde ho sjølsagt rett. Gjenta fridde han
ut av knipa med å seia:
  182
   — Men det er forresten slutt med han og meg. Du har
rett i det.
   Mattis kjende eit stikk. Eller to stikk: både eit vondt
og eit godt.
   — Du treng ikkje sjå så forfæld ut for det vel? sa gjenta.
   — Nei, mumla han.
   — Nei slikt han skifte fort, sa ho. Og det har nok du
dg greie på, sa ho trygt, av sitt snille hjarte.
   Han torde ikkje lyge direkte for henne med eit opent
ja, han laga det til eit dobbelt-tydig ym. Men så takk­
sam som han var.
   — Er det noken no då? spurde han nervøs. Noken ny?
   — Nei no er det mest ingen, sa gjenta og gjorde eit
likesælt kast på nakken.
   — Å, sa Mattis.
   Gjenta lo att, av ein eller annen ukjend grunn, men
ikkje vondt. Så fekk ho endeleg gå over til ærendet ho
hadde her.
   — Eg er sendt med eit bod til den tømmerhoggaren
som bur her, Jørgen og noko, heiter han visst? Men han
er kanskje ikkje heime på denne tid av dagen.
   — Nei han er i skogen, svara Mattis noko tvert. Han
hadde nok forrekna seg, det galdt Jørgen.
   — Men så kan eg vel seia det med deg. Du er vel
bodfør? glapp det ut av henne.
   Mattis raudna litt. Gjenta merkte det ikkje i all si unge
sjøl-glede.
   Mattis torde ikkje ta imot bodskapen. Det kunne legge
seg på tverke for han når han skulle bera det vidare. Og
i ser når det galdt Jørgen.
   — Vil du så kan du helst seia det med syster mi, ho er
der inne, sa han, så bittert det enn kjendest for han.
   Gjenta flirde.
   — Ja visst. Det kom eg ikkje i hug.
   Ho smatt inn på snare føtter. Mattis såg etter henne,
                                                      183
 og hadde longe tilgjevi henne. Han var bliven ein annen
 i sommar fordi han rodde med Anna og Inger, og fordi
 han gjekk tvers gjennom toreveret, og fordi han greidde
 seg så godt som ferjemann. Han kunne alltids tilgje at
 denna gjenta sa det ho ikkje skulle.
    Difor glimta det dg i han med forte planar i samband
 med gjesten, og ei vidare samtale med henne: Han gjekk
oppover stigen så langt at han var løynd frå stoga, der
 stansa han og venta. Her måtte gjenta gå når ho skulle
heimatt.
    Det klaffa så det var ei lyst. Om ei stund kom gjenta
oppover stigen, beint i Matttis som han var ei fallgrav.
Men ho gjorde det med ein ledig lått:
   — Så, er du der no? Står og gjæter på ein når ein skal
heimatt.
   Han tenkte på korleis dei kloke straks fann ut alle ting.
For det meste. Sjøl kunne han ikkje slå inn på den
tonen ho brukte, han tumla med altfor vanskelege saker
til det, høgtidsame saker i grunnen. Han steig fram og
spurde alvorleg:
   — Kan eg fylgje deg ein liten stubb? Berre opp til
storvegen?
   Gjenta sa ende ut:
   — Kan du vel.
   Mattis stamma fram:
   — Ja eg tenkte det, når du ingen kjærast har så.
   — Det har eg ikkje sagt, sa gjenta, eg sa eg hadde mest
ingen. Eg har nok ein. Litegrann.
   Mattis spana opp auga, og sakka av. Andletet hans
fall nokoleis saman. Detta skjøna han ikkje.
   — Vil du ikkje bli med no då? sa ho. Nei nei, som du
vil.
   — Vil? Han skjøna ikkje. Han kunne då ikkje fylgjest
med henne når ho altså hadde kjærast. Kva skulle han
då?
  184
   Ho ville gå sin veg, men han kom til å gjera ei rørsle
med armen som når ein vil gripe eitkvart og likevel gjev
det opp. Dette stansa henne.
   I kanten av stigen låg ein vid, flat stein. Mattis hadde
gått forbi der så lenge han kunne minnast — men først
i dag steig steinen fram or det namnlause. Mattis måtte
nok berre gå, men der var den steinen, og han skjøna
ikkje korleis han kunne finne det opp så fort: han peikte
og sa hastig:
   — Flate steinar er til å sitje på.
   Han sa det på ein måte, så at gjenta sat nedpå før han
fekk tenke.
   Dette er vel vilt, tenkte han så, og sette seg ved sida av
henne.
   Der var nok av rom på steinen, Mattis passa på å ikkje
snerte imot henne. Kva ville han? Kunne ikkje seia noko
sikkert om det. Få høyre eitkvart. Få vera nær. Men stum
måtte han ikkje sitje, skjøna han, gjenta såg i grunnen
ventande på han, kravde utan vidare at no let han i seg.
   — Syntest du det var skarpt sagt? spurde han difor
noko hovudstup.
   Gjenta strauk seg sjøl på kinnet med eit strå. Vippa
med foten. Ho var aldri heilt i ro.
   — Kva for noko då?
   — Det om den flate steinen, vel. Og sitjinga.
   Gjenta bles, var alt oppe på føter.
   — Spør du slik dg du då? sa ho, vonbroten, kanskje lei
han.
   Lei han —
   — Men korleis? spurde han sjøl, redd. Sat att nede på
steinen.
   No skulle gjenta gå, og inga rørsle torde Mattis gjera.
   — Visste ikkje at slikt var gali eg, sa han.
   — Nei nei, men dette har eg ikkje tid til lenger.
   — Du skjønar at —
                                                       185
   Ho braut av:
   — No sluttar vi om detta, ingen ting å bry seg om.
Ikkje noko å nemne for noken av oss, vel?
   Ho byrja gå. Først nikka ho venleg, og kanskje litt
skamfull til han, men ho gjekk.
   Mattis klamra seg til eit minne:
  — Dei var ikkje slik dei hine! sa han. Og eg tala mykje
med dei.
   Gjenta stansa straks.
   — Dei hine? Ja det veit ikkje eg kven er.
  — Eg meiner Anna og Inger når eg seier dei hine, sa
han lågt. Du har vel høyrt om dei?
  — Ja eg — visst har eg det.
  — Vi var på vatnet, og tala samen ein heil dag. Og dei
var ikkje slik.
  Gjenta kom imot han, såg han rett i auga, og angra
seg. Hans eigne auga vida seg ut ved det. Kva venta
han? Han visste ikkje. Men venta.
  — Du Mattis.
  Han skalv.
  -Ja?
  Ho var i beit. Hadde sett i auga hans.
  — Nei eg — byrja ho. Ein veit ikkje kva ein skal seia
med deg så!
  Idet ho sa dette, strauk ho han fort over kjaken, og så
gjekk ho for alvor, fort, lett, borte i ein to tre.

   Mattis prøvde ikkje å setje noko namn på tilstandet
sitt, men alt var oppretta, og meir til. I eit lykkeleg hug­
skot hadde gjenta gjort det ikkje anten Anna eller Inger
hadde gjort med han — og som sikra henne plass.
   Han sat og sat på steinen.




  186
  40
Då kom det. Noko heilt anna: Lynet som greidde flokane
for han. Utan varsel vart allting klart, syntest han. Klart,
og hardt.
   Han for opp av den flate steinen.
   Som eit skjerande lyn. Men inne i han denne gongen,
lyste opp der.
   Kva! tenkte han forfæld. Eg greier det ikkje.
   Han gløymde gjenta. Just som han sat og gjorde seg
godt av det ljuve ho hadde bori til han — då kom blin­
ket. Ein utveg, heil og ferdig frå ende til annen i eit
blink.
   Brått og hardt skar det gjennom flokane som hadde
samla seg. Han måtte godta det utan spørsmål, og ikkje
vera redd — kor mykje det enn skok han inn i inste.
Han såg kva han måtte gjera, skjøna det og godtok det,
halvt valen.
   Og slik flara det opp medan han enno sat på den ny-
innvigde steinen. Farvegen ut av rådløysa som hadde
pint. Hege og Jørgen og eg, tenkte han. Rugda var ikkje
med i dette, ho var annenstad.
   Han sette seg nedatt utan å veta det.
   — Det blir hardt detta, sa han med full styrke ut i
veret. Men det var det ingen som høyrde. Det vart hardt
 å bli skarp, tenkte han.




   41
Planen var hemmeleg. I djup løynd måtte det gjerast alt
samen. Difor fekk han ikkje nemne eit ord med Hege ein­
gong — då ville Hege straks ha gripe inn og hindra han.
  Men sidan planen var hard, hadde han lov å gjera ei
                                                      187
 siste prøve på å koma ut på miidare vis, trudde han då
 første lyn-rusen hadde lagt seg.
    Difor venta han til Jørgen var reist åt skogen dagen
etter, og gjekk så inn til Hege på ein litt høgtidsam måte.
 Ho sat iblant kuftene sine, og surre-song.
    — Kva er det, Mattis? sa ho og slutta synge. Det viste
 lang veg på Mattis at no var det ikkje småtteri.
    — Det er viktig, svara han, og det er viktigare enn du
veit om.
    — La meg høyre då vel, sa Hege ein grann utolsam.
    Mattis let som han var tørr i halsen:
    — No må du seia ifrå kven du vil vera med av Jørgen
eller meg, heretter, sa han og gjekk rett på floken.
    Hege trong inga vidare forklaring. Heller ikkje trong
ho tenke seg om, såg det ut til.
    — Det er inga forandring her, sa ho trygg. Du skjø­
nar vel kven eg må vera med — heretter.
   — Ja, sa Mattis famlande, men då blir det —
    Han bråstansa, hadde nær sagt for mykje.
    Hege gjekk no på frå sin kant:
   — Synest du ikkje det er naturleg dg, når du tenker etter?
   Når han tenkte etter, så måtte han sanne det. Men. Og
det kan vel bli annleis, klamra han seg til. Det har eg
då høyrt at det kan. At det kan gå utom inkje. Det gjorde
det med dessa som klypte einannen.
    Han Ia mykje på bordet no, då han spurde:
   — Er du sikker på at det ikkje kan bli nokor forandring
på det heller, Hege?
   — Så sikker som at eg sit her, svara Hege, og gudskje­
lov for det.
   Mattis dukka seg.
   — Ja da så.                                       <
   Hege visste nok kva ho tala om. Ho var trygg som fjell
i tonen. Så var det inga von om å vinne henne att for han
sjøl.
  188
   — Det er skarpt og hardt dette, sa han. Det kan bli
vanskeleg å greie alt samen.
   — Kva då? spurde ho uforståande, trur du ikkje Jør­
gen og eg skal klare oss?
   Han vart mållaus. Ho skjøna ingen ting. Men så sa
ho det avgjerande:
   — Du lyt unne meg dette, Mattis.
   Klikk. Der gjekk låsen i.
   — Ja unne — sa han.
   No var det stengt, han hadde ikkje meir å koma med
i saka.
   — Var det noko anna dg du ville? spurde Hege venleg
då Mattis vart ståande teie.
   Mattis riste på hovudet. Orda hennar Hege hadde vori
så klare som ein kunne krevje det. Så no fekk det kallast
avgjort. Han fekk nok gå i gang med storplanen sin. Han
stod her berre litt først.




Borte i uthuset hadde det i mange år stått eit par grov-
hogne emne til årer. Mattis hadde aldri komi lenger med
dei, hadde greidd seg med nokre gamle. No tok han dei
halvgjorde årene fram, og byrja gnaga på dei med høve­
len.
   Så plent var denne planen flara opp i han, at dei
tjukke åre-emna her dg var ein del av det heile. Ja det
klaffa i meg då ei stund! tenkte han, rar i skrotten, kjende
seg blindt overgjeven i ukjende hender.

  Jørgen kom or skogen, og såg Mattis stå gnaga med
høvelen sin. Uvant syn.
  — Skal du ha nye årer?
                                                      189
   — Ja det har eg tenkt på lenge, sa Mattis.
   — Du skal vel til å ferje att då? sa Jørgen, og skauv
litt på til den kanten.
   — Blir vel til det.
   Mattis svara utan å sjå opp. Han kunne ikkje seia heilt
sant no — elles vart planen hans øydelagd, og tvert for­
boden. Kanskje batt dei meg fast.
   — Bra det, sa Jørgen, det duger ikkje å gå utan arbeid,
for noken.
   Så gjekk Jørgen inn til Hege og maten.
   Arene var reint for store og tjukke, men Mattis skrapte
dei berre kvite og litt rundare, så dei verka meir fer­
diggjorde. Det vart framleis grove emne — og slik skulle
dei brukast. På desse årene skulle han anten flyte og
dermed berge seg til lands, eller også søkke unna dei
og bli borte. Det var just den viktigaste delen av pla­
nen.
   Så får eg visst då, kva eg skal. Får sjå det
   Båten skal det gå hol på, ute på djupaste vatnet, så han
søkk rett ned, roten som han er. Og ikkje har eg lært meg
å symje. Men dei tjukke årene skal eg kunne flyte på —
om eg skal flyte og koma heimatt og vera med dei som
før.
   Då er det ikkje eg som gjer det av.
   Men det er hardt, tenkte han.

   Han gjekk til ro då årene var kvitna og ferdige. No
var det klart og rart Ein einaste ting att å gjera.
   Men ikkje i morgon, tenkte han.
   Kvifor ikkje? vart han spurd liksom, utolsamt og
masande.
   Nei det er så rart med det, svara han. Og det fekk vera
grunn nok
   Han låg i benken sin og såg ut mot natt-ljosken frå
stogeglaset

  190
   Hege og Jørgen var ikkje å sjå då han kom inn i kveld,
men han høyrde døyvd tale oppe frå loftsromet. Helst var
det vel lykkeleg tale — slik tale som han var tyrst etter.
Men det var dg sikkert tale som vedkom han sjøl, og det
var nok ikkje så lykkeleg — slik på tvers som han måtte
kjennast å vera for dei.
   Men no står årene ferdige, og så får eg snart visst ei
greie.
   Han skubba det unna, ville ikkje sjå inn i det. I neste
stund sa han seg: det er vel ikkje annleis enn å sjå inn i
toreveret.
   Oppe mumla og tala det heile tida. Ein rund lått trilla
der dg, og vart stoppa som ei kule på golvet. Slik kunne
altså Hege le når ho var glad for noko. Hadde han ikkje
visst det?
   Men så tala dei vel om han att. For der vart ikkje ledd
meir?
   — Nei høyr på den! sa han brått høgt og glad, og sette
seg på ende i sengebenken:
   Ein vind støytte i derute.
   Ein brå haust-vind.
   Mumling og små ljod når vinden trengde inn i det
gamle skrale huset. Og eit langfarande sog ute i trea. Og
brå bylgjer på vatnet.
   Så herleg:
   Han slapna og kjende fred.
   For så er det sikkert vind i morgon dg. Og dermed er eg
hindra frå å gjera noko i morgon. Det er i stillver eg
skal utpå. No kan eg sova.
   Han sovna med ein gong, denne dagen hadde vori slit­
sam og forspana.




                                                    191
Stilt i veret, ingen vind på vatnet — var det einaste han
hadde teki unna som vilkår. Vatnet måtte vera som ein
spegel idet han la i veg med prøva si, elles galdt det
ikkje noko. Så fekk ein sjå om vinden kom.
   Vilkåret var sjølsagt, syntest han.
   No bles det i dagevis.
   Årene var ferdige og båten låg ferdig — sjøl stod
Mattis opp med uroleg bankande hjarte kvar morgon:
Om vatnet låg blankt.
   Men kvar morgon var det vind. Ei klo i bringa slepte
taket når han såg det.
   Ein dag til, tenkte han. Og det veit ingen! Er det
ikkje rart.
   Litt etter kom han i hug at slik er det med allting.
   Han gjekk rusla. Jørgen spurde ikkje meir etter fer-
jinga, kravde heller ikkje tømmerhogst.
   Dei hissige flugesoppane stod her enno — dei støkte
ikkje Mattis no. Dei kunne ikkje endre noko.
   Og ingen veit noko. Hege og Jørgen ser eit par nye
og for store årer, og veit ingen ting, tenker berre at eg
ikkje kan gjera dei mindre.
   Er eg skarp for alvor no?
   Då er det i alle fall ikkje for tidleg, tenkte han.

   Endå ein morgon. Han dreiv og gjorde seg hard nok
til å tola høyre Hege seia til Jørgen ute på kjøkkenet:
spegelblankt vatn i dag.
   Men det ville vel hoppe godt i han likevel, når det
verkeleg kom.
   Han tenkte ut andre måtar ho sa det på: Ikkje eit blarr
i dag, kunne ho gjeme seia. Så stilt at det liksom er for
noko, kunne ho dg seia.
   Hege sa ingen ting av detta. Ho tala vel med Jørgen
  192
om viktigare ting enn veret. Ver hadde dei mindre bruk
for noken av dei, Jørgen hogg tømmer i akkurat allslags
verlag.
  Så det kan gjeme vera aldri så blankt på vatnet, om
ikkje Hege nemner det, tenkte han nede i sengebenken,
og stod opp med ei underleg dobbelt-vekt i kroppen. Ut
og sjå etter.

   Vind stadig, vatnet djupblått av bårer under ein klar
himmel. Rart å sjå det når det tydde så mykje. Utsetjing
endå ein dag.
   Medan han åt, merkte han vaktande auga frå Hege.
Han vart mett i same blinken, gjekk ut. Viser det noko på
meg likevel? Han fann seg reiskap, kom inn i døra att,
og sa at han gjekk ned og stelte båten.
   — Ja stell båten du, svara Hege nøgd. Så veit eg kvar
eg har deg.
   — Ja du veit du kan sitje i glaset og gjæte meg, sa
Mattis uvyrden.
   — Kvifor det?
   — Gjæter du ikkje kanskje?
   Han gjekk sin veg, skrapa og lappa på båten. Sam­
stundes fann han ut at der var ein serleg roten flekk i
botnen, under dei lause tiljene han trødde på. Der kunne
ein nok få foten til å knase igjennom, om ein stega rektig
tungt. Den tungvekta kjendest det dg som han åtte i
kroppen no om dagen, meir enn nok.
  Flate steinar er til å sitje på, mumla han med han
arbeidde. Det var bra sagt, men gjenta skjøna ikkje på
det. Ja ja, ingen ting slikt gjer meg noko.

 Han sette seg ned jamsides båten, og vende andletet
mot vinden på vatnet.
 Blås, vind! ynskte han hemmeleg.
 Altfor mangt var her å tenke på:

                                                    193
   Steinar over alle auga, sa han i hytt og ver.
   Anna og Inger og alt, sa han.
   Kvart tre som det har seti fuglar i, sa han.
   Kvar stig som Hege syster mi har gått
   Men dette vart for stridt, han torde ikkje nemne fleire
ting.
   Båten lukta av tjøre som alltid, og av sol på rotne
bord. Mattis såg på vassflata, korleis vinden grov henne
opp. Bårene klukka ved føtene hans.
   Men det var snart nøydd til å bli stilt. Ein vind kan
aldri vara. Ei stille kan heller aldri vara. Eg og rugda lik­
som, vingla han.




Då båten ikkje kunne stellast meir, gjekk han opp til
Hege.
  — Er båten i stand til ferjinga no? spurde ho, og skulle
skuve på han, ho som Jørgen.
  — Ja no er alt i stand. I morgon skal eg byrje ferje
som før, sa Mattis.
   Han såg ikkje på systera.
  — Javisst, alt i morgon, sa Hege og slo det fast. Det er
akkurat som det skal vera det, Mattis.
   Nede i stranda hadde han grunna ut kva han skulle
seia. Det gjekk dg plent som han ville.
  — Dersom det ikkje blæs altfor fælt så, heldt han fram.
Men båten er roten tvers igjennom, så eg torer ikkje utpå
i vind lenger. Ein kunne gjeme trø gjennom botnen, om
ein trødde litt gali.
   Dette var ikkje så greitt for han å seia rektig kvardags­
leg, men han kom ifrå det på ein vis. Hege gløymde alle
ynske ho hadde, og tenkte einast på faren for bror sin,
ho sa:
   194
   — Då er han stygg i stilt ver dg då, vel? Då trur eg ikkje
du skal få lov å bruke han.
   Mattis bles.
   — Kjenner nok båten. ,
   — Er du sikker på det? Eg vil slett ikkje ha deg på
botnen.
   - Tull.
   Han var i opprør innvendes medan han på denne
måten førebudde planen sin. Men det klaffa for han,
han sa det han skulle, det han skjøna var klokt å seia,
visste det, kva det just var. Er det ikkje rart at ein først
skal bli skarp når det er for seint? tenkte han.
   — I still-ver kan eg vera utpå heile dagen for den
skuld, sa han. Du kan ta det med ro, Hege, eg veit kva eg
kan og kva eg ikkje kan. Og kvar eg skal trø og kvar eg
ikkje skal trø.
   — Ja.ja, pass deg berre, sa Hege og svinsa bort. Men
like etter kom ho attende og sa:
   — Eg trur likevel eg vil få Jørgen til å gjera det av,
om båten er farleg. Jørgen skjønar det. Seier han at
båten er ubrukeleg, så skal du ikkje uti han meir.
   Mattis sette i:
   -Jørgen!
   Akkurat no, i denne saka, måtte ikkje namnet Jørgen
vera med. Det braut fram vilt i MattiS:
   -Dette greier eg utan Jørgen! Alt i hop! Kjem du
med Jørgen, så gjer eg noko fælt!
   Hege hopa seg.
   — Kjære vene —
   — Vil du la vera å hente Jørgen! Kjem han, så skal
han få visst kven han er!
   — Så, stans no, sa Hege. Og Jørgen treng ikkje å få
visst noko av deg. Jørgen er ein bra kar, som ikkje har
gjort deg noko vondt.
   Mattis kunne klent stanse:

                                                       195
   — Veret avgjer dette no! sa han vilt.
   — Veret?
   — Ja, har du høyrt det? Vinden og veret. Trur du kan­
skje ikkje at eg har tenkt?
   Detta ordet som ein før helst ikkje skulle bruke her i
huset for Mattis skuld — no brukte Mattis det som når
ein slær ein nagle i veggen.
   Hege veik litt.
   — Visst har du tenkt på mangt, sa ho. Vi har fått
mangt å tenkte på alle i hop ved dette som har komi
på.
   Ho såg nok berre ein ting, og kalla det dette. Han stod
der framfor i sorg. Ho var ikkje den same, ho var ein
part av Jørgen. Halve Jørgen.
   — Korleis kunne du bli slik? spurde han.
   — Korleis?
   — Som — som du er vel! Eg kjenner deg ikkje att,
som du er. Kva er det med deg?
   — Kva det er med meg? Det veit du då. Det har eg då
 vel fortalt. Det har gått godt for meg.
   Vissa om det fall over henne som ei bylgje.
   — Og det har eg eingong klemt deg for, Mattis, min­
 nest du ikkje det?
   Jørgen stod nok usynleg attmed henne medan ho sa
 det, men det stoppa utbrotet hans Mattis likevel. Han
 vart nøydd til å seia, fredeleg:
   — Gå opp til Jørgen då.
    Hege såg ikkje forundra ut.
    — Det har eg tenkt på dg, sa ho og gjekk.
    Mattis sat att. Ute høyrde han den gode vinden.
 Skuminga kom. Han byrja å sjå ikring seg på ein eigen
 måte. Ville ikkje, men kunne ikkje la vera. Oppi lofts-
 romet høyrde han Hege og Jørgen mumla og sa, og
 mumla og sa.
    No er alt ferdig, tenkte han. Det med båten klara eg

   196
fint å få sagt på rette måten med henne. No får det anten
blåse, eller vera stilt, sjøl kan eg ikkje meir.
   Han hadde stridd skarpt med Hege, og elles tenkt så
mykje denne dagen, at han kjende seg stuptrøytt, og
kraup til sengs tidlegare enn vanleg.
   Oppi loftsromet var det inga tale lenger. For Mattis
var det både godt'og ondt. Ute støytte vinden og gav seg
til kjenne på hundre vis, og sa han ville blåse i morgon
*g-




   45
Men no har vinden stansa.
   Mattis vakna utpå denne same natta, og visste detta
med vinden omtrent før han var skikkeleg vak. Vinden
var slutt, hadde ikkje sagt sant. Inga rusling i trea, ingen
sus. Første tanken hans Mattis var:
   Det er ikkje om natta! Eg har aldri sagt det skal
prøvast då.
   I morgon tidleg kan det gjerne blåse like godt for dette.
Vinden legg seg ofte nattes-bel.
  Strålande måneljos stod inn gjennom glaset. Det var
komen ein ny stor måne sidan den natta han rodde.
  Han så seg endå ein gong at vinden stilnar om natta,
men det hjelpte ikkje. Vinden hadde stansa på ein annen
måte enn før. Tull, kven kunne veta det når ein låg og
sov?
  I huset fanst ikkje ein ljod.
  Er Hege inne i romet sitt eige? Det har eg ikkje noko
med, sa han strengt til seg sjøl. Eg har vel nok med at
vinden er slutt.
  Han orka ikkje ligge lang stunda på denne måten, han

                                                      197
måtte ut og sjå. Han kledde seg stilt, i eit dødsstilt hus.
Gjekk.
   Måneljoset gjorde den kjende stripa si i vatnet. Og på
vatnet fanst altså ikkje ein pust. Vatnet var mykje vidare
enn det hadde vori noken gong før — Mattis såg troll-
bunden på det.
   Skogen såg han dg, og grasbakken, og'bekken med urter
langs kanten. Ja, berre det å kunne drikke av ein bekk,
tenkte han brått.
   Han gjekk gjennom dogga ned i søkket til bekken.
Bekken var Ørliten og sa ingen ting til Mattis, men hadde
ein liten kulp likevel.
   Mattis ville ikkje nedåt, ville ikkje sjå andletet sitt der,
det kjendest så stivt og merkeleg, og han ville nok sett
det, i det sterke måneljoset.
   Då han såg den urørlege sjøen, spurde det i han, tyde­
leg: korleis vil du helst at det skal gå? Det er slett ikkje
sikkert korleis det går i båten, ingen kan veta det.
   Dette ville han ikkje inn på. Kunne ikkje eingong.
Han sa strengt og høgt, med lyft andlet, som tala han til
den blanke månen sjøl:
   — Det har eg ikkje lenger noko med, det er det andre
som har. Eg har overlati det!
   Slik sa han til månen. Så vingla han bortover rudnin­
gen, bort til gjerdet og tuvene, og til mangt som var rart
 og unemneleg, no som før. Heile mitt liv, tenkte han
 eingong, men slo det bort det dg. Ikkje inn på slikt!
   I alle fall sat han ei stund på ei tuve. Der var mange
 av dei, og alle syntest gode og venlege, om han ville vera
 der litt. Midt i måneskinet vart han som ein livlaus att­
 med sin eigen skugge, innblanda i hemmelege skuggespel
 og månespel.
    Snart kulsa han, gjekk over glenna og inn. Krabba i
 seng att. Noken svevn kunne det ikkje bli.
    Botn, tenkte han. Var komen dit etterkvart, i alt han

   198
tumla med. Men her var så mange: Grasbotn, tenkte han.
Sandbotn. Gjørme. Steinbotn. Urer. Botnar ingen har
drøymt om.
   Men så er det detta andre dg, tenkte han forvillande,
så vidt han torde. Og då berst det nok oppatt igjennom
alle botnar.
   Det er då dit eg skal? sa han og klengde seg til det.
   Ja det er det, sa han att.
   Sova fekk han ikkje. Vinden stod.




  46
 Mattis måtte likevel ha dorma ein grann utpå morgon-
 kvisten: han hadde ikkje merkt at Hege gjekk forbi han
 ut til kjøkkenet. Ikkje merkt at Jørgen gjekk forbi dess­
meir. Dei var ute i kjøkkenet båe to no i det same Mattis
 vakna. Han høyrde koppeklirr — og så kom det som
gjorde Mattis vakare enn vak:
    — Her er så stilt i dag, at det er som —
    Hege sa dette til Jørgen utan å legge noko meir i det,
sa det vel i farten medan ho stelte skogsnista hans Jør­
gen og slo i kaffi for han.
   — Å ja, svara Jørgen, likesæl.
   — Så i dag kan han då koma på vatnet, sa Hege.
   Om Jørgen svara noko på dette, det sansa ikkje Mattis,
han kjende ein dirrande tråd fara langs heile kroppen.
Tankane hans ramla innover han frå alle kantar, og
gjorde det mest av med han. Men så fekk han dukke dei
litt, orka ta seg saman, og bera seg åt som folk
   Ja no kan de vera der de er, sa han til tankane, og
kledde seg. No var det berre å gå i gang med planen.
   Frå glaset såg han vatnet, det låg like blikkstilt som i

                                                    199
natt då han var ute. Tunne skoddeslør var det einaste
som rørde seg — det var ein fin haustmorgon. Sola var
ikkje å sjå enno, men kom snart for full fres, og ville
brenne dei få skodde-kvervlane opp.
   Mattis slost like vilt med tankane sine då han kom inn
på kjøkkenet, det viste utanpå han. Hege var der åleine,
Jørgen vår alt faren sin veg, og det var Mattis glad for.
   — Kva er det? spurde Hege med ein gong, såg at det
ikkje var noken vanleg morgon.
   Mattis riste på hovudet, det var heile svaret.
   — Sei det! kommanderte ho, ut frå gamal systerrøynsle,
og han lystra delvis:
   — Eg tenker meg mest i hel, svara han som sant var.
   — Å ikkje anna, sa Hege.
   Det nappa i han.
   — Få deg mat du, sa ho.
   Han prøvde å få seg litt mat. Hege var nøgd med
svaret, og spurde ikkje meir. Mattis fylgde henne med
 auga, og omsider opplyste han:
   — Ja i dag byrjar ferjinga.
    Hege greip det med glede.
   — Ja gjer det du. Det var rektig bra.
   Hadde ho venta så hardt? Men så mintest ho den far­
 lege båten.
   — Forresten — du sa eingong at båten var dårleg. Er
 han det no dg?
    — Å nei ikkje så verst.
    — Sjå godt etter då, og er det farleg så —
    — Ikkje når det er stilt, sa eg. Det var i vind, eg sa.
    — Ja sjå berre etter, sa ho og var i farten, eg lagar
 inga niste i dag, du kan stikke oppom når du blir svolten.
    — Ja, sa Mattis.
    No var han ferdig, var nøydd til å reise, han stod midt
 på golvet. Hege spurde til slutt:
    — Var det noko?
   200
    — Nei, sa han.
    Med det måtte han gå. Han kunne sagt ikkje så lite no,
  men det gjekk ikkje an. Det var hardt å måtte gå, med
 munnen stengd.
    Idet han gjekk ned bakken, nådde sola over åsen. Ho
 hadde ein sval haustvarme i strålane sine, og gjorde land­
 skapet gjennomskinleg, gjorde her lett å gå liksom, mel­
 lom lysande lauv. Endå var det ikkje så lett.
    Mattis såg korleis dagen stelte seg til. Han sa høgt og
 trassig, fordi denne bakken kjendest lang og vanskeleg å
 legge bak seg:
    — I dag skal det bli fint å ferje.
    Nokre steg lenger nede sa han:
    — Det kan koma mange til meg i dag.
    Endå lenger nede:
    — Og det er bra.
    Dermed hadde han fått bukt med heile den avhaldne
 tråve-vegen sin ned til stranda og båten. TjØrelukta slo
 imot han, vekt av morgonsola. Dei nye svære årene halla
 seg mot eit oreholt og lyste trekvite. Mattis la dei opp i
 båten.
    Så er det ikkje meir.
    Kva med?
   Nei —
    No måtte det gå fort. Fort ut med båten. Han skauv ut.
Men så såg han seg ikring, vilt, rykte båten innatt —
deretter sprang han attende over strandsteinane, inn til
bjørkeholta og oreholta som kransa stranda fint og rek-
tig. Mattis sprang beint bort til ein ljos grå orelegg, og
beit tennene sine inn i borken så det sveid til med den
beiske safta. Det var noko ingen måtte sjå, og det var
berre ein blink. Og i ein slik vill blink vart han ståande
her, stiv, så sleit han av eitkvart, halvsprang ned i båten
att — medan tannmerka hans byrja å renne raude i ore-
leggen.

                                                    201
  Kva så?
  Ikkje meir.
  Han gleid frå land. Ettersom det var rodde han
gjorde, såg han heile tida det han reiste frå.




  47
Utpå vatnet var ingen å sjå, med unnatak av ein motor­
båt som kakka og vart mindre og mindre. Mattis ville få
ordne sakene sine i fred for innblanding. Lausrivinga i
stad hadde vori påfreistande — likevel greidde han å
sende dei vanlege tanketrådane ned til høgre og venstre
åre, utan at det hespla seg til. Roinga i seg sjøl gjekk di­
for regelrett som på ein vanleg dag. Han tok ikkje sikte
på noko på land, for å ro beint, heller denne gongen,
endå gjekk det strakt, av pure vanen.
   Stamnen vende einsam mot aude vestlier, roaren
snudde ryggen til dei. Etter som han kom utpå, vart det
alt breiare strand han kunne fange inn frå utkiksplassen
sin på tofta. Det syntest triveleg alt han såg.
   Stundimellom tenkte han:
   Ikkje sjå på det.
   Men tenke litt måtte han. Den eine er så og den andre
er så, tenkte han — nærare torde han ikkje inn på det.
Han hadde ei grense å setje, om han skulle orke gjen­
nomføre planen.
   Berre at det ikkje er eg som gjer det av lenger, eg har
overlati det.
   Dei nye tjukke årene peikte utover bakstamnen, mot
land — og fint skulle han flyte på dei, i stille ver, om
båten sokk under han. No var det rett at han ikkje kunne
symje eit einaste tak — hadde han det kunna, ville prøva
vori umogeleg.

   202
   Freistingane storma inn på han og viste han glasluft og
gulnande tre. Han kava det ifrå seg, kva slags form det
tok.
   Langt utpå. Kvar skulle han av? Om noken såg han
frå gardane, så kom dei kanskje setjande for å blande
seg i. Han måtte koma langt både frå alle gardar og frå
strendene.
   Med meg må det vera på svarte djupet, det er der slikt
som dette må gjerast av, eg må lenger enn langt —
   Etterkvart rodde han liksom dit.
   Her har eg aldri vori før, fekk han det med å innbille
seg.
   Han flaut fram som noko som ikkje høyrde til, endå
så kjend han skulle vera her.


   Brått lyfte han årene opp — og sveitten stokk ut frå
panna hans i store dropar. Kva var det? Det var her.
Her var staden. Her var han løynd, og langt frå alle stren­
der, ingen ting var å skulde på lenger. Akkurat her!
Ikkje tenke.
   Han drog årene inn, dei blinka vått i sola, båten gleid
litt av farten, og stansa heilt.
   — No er det då, Hege, sa han utover flata.
   Dette ville han gjeme ha sagt høgt og fast, men det
vart ikkje sliK Planen derimot greidde han å gjennom­
føre utan kluss. Valen drog han til side laustilja og fann
den veike staden. Valen kjendest han bg i foten, men
han trødde tungt på det rotne botnbordet, og gjekk straks
igjennom. Han drog foten til seg som brend. Vatnet kom
etter, fossa inn. Så treiv han dei store årene, og sat dir­
rande i båtbotnen med ei flyteåre under kvar arm.
   Men kvar er kroppen min? tenkte han. Kven er det
som gjer det eg gjer? Det er ikkje eg som gjer det. No
vil det vise seg kva som er rett.

                                                    203
   Båten fyltest fort; Gjennom-roten og vasstrekt som
han var, så gleid han berre stillferdig av unna Mattis då
han var breddfull. Mattis hekk att på årene før han visste
ord av. Slik han skulle.
  Vatnet var ikkje kaldt. Hadde att lunk frå sommaren.
Men svarte djupet kjendest hogge i føtene, og Mattis
rykte seg. Einast hovudet hans var over vass-skorpa. Han
byrja sparke i vatnet, og kava med armane i den leia han
ville søke å grava seg til land att. Det hadde han lov til,
det høyrde med. Han grov som rasande, det vart ein
underleg baske-låt av det og han flytte på seg. Vatnet var
ein spegel, himmel og jord stod nedi på hovudet.
   Mattis grov og flytte på seg. Han hadde auga stivt fest
på eit punkt i vestliene. Det næraste berre. Det høyrde
med i planen å arbeide seg fram i vatnet av livsens
makt.
   Eit blarr for over vatnet om ei stund, som noken hadde
anda på det. Ein skugge hoppa nedpå , her og der. Mattis
merkte det ikkje, han arbeidde og pusta vilt. Grov seg
smått fram i same lei. Bak ryggen hans hadde ein sky-
mur imedan stigi opp over synsranda — den såg han
ikkje heller.
   Ingen ting såg han no, hadde nok med å kava seg
framover, og samstundes ikkje glide ned av årene. Krop­
pen var framleis borte og rar, og samstundes blytung.
Det han vann framover var i grunnen ikkje noko rekne,
samanlikna med det han måtte greie, det var omtrent
like langt til lands no som då han byrja.
   — Hege! sette han i med eitt: No såg han vinden
koma. Vinden skulle altså koma! Blarringa hadde fort
gått over i vind. Kvitnande i andletet såg Mattis ei
mørkeblå stripe tversover vassflata langt ute. Det nærma
seg med hast. Blå og stri kom vinden ifrå skymuren bak
han — snart ville vatnet vera i opprør.
   Vinden laga alt kvite krusningar på bylgjene, dei ville
  204
snart fylle munnen hans Mattis med vatn, og ta veret frå
han. Då ville han fort misse årene.
  — Mattis! tulla han og ropte i, av si djupe rådløyse,
på det aude vatnet let det som eit framandt fugleskrik.
Kor stor eller liten den fuglen kunne vera, høyrdest
ikkje.

     TARJEI VESAAS




        Is-slottet
            Roman




GYLDENDAL NORSK FORLAG ■ OSLO
        Utkommet første gang 1963
               2 . opplag 1963
             3 .-4. opplag 1964
     I Gyldendals Lanterne-bøker 1971
               2. opplag 1972
               3. opplag 1977
               4. opplag 1982
         I De nye klassikerne 1985
               2. opplag 1989
               3. opplag 1991
               4. opplag 1993
          I Gyldendal Pocket 1995

    © Gyldendal Norsk Forlag A/S 1963

              Printed in Norway
            Fotografisk opptrykk:
Aktietrykkeriet i Trondhjem, Trondheim 1995
      Omslagsillustrasjon: Heidi Bakken

           ISBN 82-05-18309-0
                               I
                     SISS OG UNN




                           1. SISS

Ei ung, kvit panne som bora seg fram gjennom mørkret.
Ei elleve-års jente. Siss.
   I grunnen var det berre ettermiddag, men alt mørkt.
Hardfrosen seinhaust. Stjerner, men ingen måne, og ingen
snø til å laga lysskimmer - så mørkret vart tett, trass i stjer­
nene. På sidene var det dødsstill skog - med alt som måtte
leva og fryse der inne i denne stund.
   Siss hadde mange tankar der ho gjekk, innballa for fros­
ten. Ho skulle bort til den halvt ukjende jenta Unn, foi
første gong, til noko ho ikkje visste, difor vart dette spen­
nande.
   Ho for saman:
   Eit høgt brak midt i desse tankane, denne ventinga. Eit
langt brestande liksom - bortover og bortover, medan det
dovna av. Det var frå isen på det store vatnet her nedanfor.
Og det var ingen fare, var i staden gledeleg, braket fortalde
at isen vart endå eit grann sterkare. Det dunde som børse­
skot, og sprang lange, knivsmale revner frå overflata og
djupt nedigjennom - likevel vart isen sterkare og sikrare til
kvar morgon. Det hadde vori ein uvanleg lang og hard bar-
frost-haust.
   Gneistrande kulde. Men kulden var ikkje Siss noko redd.
Det var ikkje det. Ho stokk for braket i mørkret, men så
sette ho foten støtt i vegen att.


                               7
   Vegen bort til Unn var ikkje lang. Siss kjende han, det var
omtrent hennar eigen skoleveg - berre med ein liten av­
stikkar på. Difor fekk ho dg lov til å gå av stad einsam, om
det ikkje var lyst lenger. Far og mor var så lite redde av seg
såleis. Store vegen, sa dei då ho reiste i kveld. Var berre å
la dei seia det. Ho var mørkredd sjølv.
   Store vegen. Likevel var det så si sak å gå her åleine no.
Panna vart lyft og bratt av det. Hjartet banka eit grann
mot det varme kåpeforet. Øyra vart våre - fordi det var så
altfor stilt på sidene av vegen, og fordi ein visste endå vårare
øyre lydde imot ein derifrå.
   Foten måtte ein difor sette fast og støtt i den steinharde
vegen, dei klaprande stega måtte høyrast. Fall ein for frei­
stinga til å stiltre seg fram, var ein seld. For ikkje å tala om
dersom ein i dårskap la til sprangs. Då ville ein fort kaste seg
inn i eit sanselaust sprang.
   Siss måtte bort til Unn i kveld. Og ho skulle godt rekke
det, så lange som kveldane var. Mørkret kom så tidleg at
Siss kunne vera hos Unn ei god beite og endå koma heim
att til vanleg sengetid.

   Undrast på kva eg skal få veta hos Unn. Skal sikkert få
veta noko. Har venta på det i heile haust, sidan første dag
den framande Unn kom på skolen. Eg veit ikkje kvifor.
  Dette med å møtast var så heilt nytt og ferskt, det hadde
just skjedd i denne dag. Etter lang førebuing kom det
hovudstup.
   På veg til Unn. Med ein fin dirr av venting i seg. Den
glatte panna kløyvde ein iskald straum.




                               8
                           2. UNN

På veg mot noko spennande - Siss tenkte på kva ho kjende
til om Unn, medan ho sjølv gjekk stiv og bratt og prøvde
stenge mørkeredsla ute.
   Var lite ho visste. Og det ville visst hjelpt lite å spørje
folk her, dei kunne knapt fortelje større om Unn dei heller.
   Unn var så ny her, var komen hit til bygda siste vår - frå
ei bygd nokså langt borte, så det ikkje noko samkvem var.
   Unn var komen hit etter at ho i vår vart foreldrelaus,
vart det fortalt. Mor hennar vart sjuk og døde, i heimbygda
deira einstad. Mora var ugift og utan nær slekt der borte,
men her i bygda hadde ho ei eldre syster, og til denne moster
si var då Unn komen.
   Moster hennar hadde budd her i lange ti dei. Siss kjende
henne såvidt, endå ho var ikkje lenger unna. Ho sat plent
åleine i ei lita stoge og klara seg så godt ho kunne. Ho var
mest aldri å sjå, ein møtte henne på vegen til butikken. Siss
hadde høyrt sagt at Unn var hjarteleg velkomen der i huset.
Siss hadde eingong fylgt mor si bort der, det var noko hand­
arbeid mor var i beit med. Det var fleire år sidan, før ein
visste at det fanst noka Unn i det heile. Det einsame men­
nesket sat der og var blid, kunne Siss minnast. Ein høyrde
heller aldri eit vondt ord om henne.

   Med Unn vart det på same vis då ho kom: Ho vart ikkje
straks med i jenteflokken - slik dei hadde venta og ynskt.
Dei såg skimtar av henne på vegen og elles på stader der ein
var nøydd til å treffe folk. Dei såg på einannen som framan­
de. Det fekk så vera. Ho var utan foreldre, det sette henne
i eit eige lys, eit skin dei ikkje akkurat kunne forklare. Dei
visste dg at denne framand-skapen var snart over: til hausten
ville dei møtast på skolen - og dermed ville det vera gjort.

                              9
   Siss hadde heller ikkje gjort noko for å nærme seg Unn i
sommar. Ho såg Unn av og til, i fylgje med den gamle ven­
lege moster. Hadde møtt henne og sett at dei var omtrent
like store. Dei såg forundra på einannen og strauk forbi.
Kvifor dei var forundra visste dei vel ikkje, men av ein eller
annen grunn -
   Unn var så sky, vart det sagt. Det let spennande. Alle
jentene såg fram til møtet med den sky Unn på skolen.
   Siss såg fram til det av ein særleg grunn: ho var utan vi­
dare den som styrte i fritids-levenet. Ho var van med å vera
den som fann på, hadde aldri tenkt over det, det var slik,
og ho mislikte det ikkje. Ho hadde gledd seg til å vera den
styrande når Unn kom og skulle takast opp.

   Då skolen byrja, samla klassen seg som vanleg kring Siss,
både jenter og gutar. Ho kjende godt at ho likte det i år dg,
og gjorde kanskje eit og anna for å halde denne stillinga.
   Den sky Unn stod eit lite stykke ifrå. Dei såg granskande
på henne, og godtok henne i same blinken. Var ikkje noko i
vegen med henne, som det såg ut. Jente med sveis i. Likeleg.
   Men ho stod der ho stod. Dei prøvde så smått eit og
anna å lokke henne til seg med, det var til fånyttes. Siss
stod i flokken sin og venta på henne, og slik gjekk første
dagen.
   Slik gjekk fleire dagar. Unn gjorde ikkje teikn til å ville
koma nærmare. Til slutt gjekk Siss bort til henne og spurde:
   - Blir du ikkje med?
   Unn svara med å riste på hovudet.
   Men dei såg fort at dei likte kvarandre. Eit rart blink
som spratt imellom dei. Denna må eg treffe! Uskjønleg,
men sikkert.
   Siss tok oppatt i forundring:
   - Blir du ikkje med oss!
   Unn smilte brydd.

                              10
  - A nei -
   - Men kvifor det?
   Unn smilte brydd framleis.
   - Eg kan ikkje -
   Samstundes var det eit lokkande spel i gang mellom dei,
syntest Siss.
   - Kva er det som vantar deg då? spurde Siss bust på, og
dumt, så ho angra det bittert etterpå. Unn såg ikkje ut til å
vante noko. Tvertimot.
   Unn vart litt raud.
   - Nei, det er ikkje det, men.
   - Nei, eg meinte ikkje heller slik! Men det hadde vori
moro hatt deg med.
   - Ikkje spør meir om det, sa Unn.
   Siss fekk det over seg som ein kald vass-skvett, og vart
stum. Gjekk krenkt tilbake til sine eigne og fortalde.
   Dei spurde henne heller ikkje meir. Unn fekk stå der ho
stod, vart ikkje med i levenet. Det vart nemnt at ho var
hoven, men det ville ikkje feste seg på henne, og ingen erta
henne - ho hadde eitkvart ved seg som stansa alt slikt.
   Inne i timane viste det seg straks at Unn var ein av dei
skarpaste. Men ho let seg ikkje merke med det, dei fekk ein
litt uvillig vørdnad for henne.
   Siss merkte seg godt alt slikt. Sansa at Unn stod sterk på
den einsame plassen sin i skolegården - ho var ingen , bort­
komen stakkar. Siss brukte dei evnene ho hadde til å få
flokken med seg, og fekk det - likevel hadde ho ei kjensle
av at Unn der borte var sterkare endå ho ingenting gjorde
og ingen hadde med seg. Ho var ved å tapa overfor Unn, og
kanskje flokken hennar dg såg det slik? Dei torde berre
ikkje gå bort. Unn og Siss stod der som to parti, men det
gjekk stilt for seg, var ei sak mellom henne sjølv og den ny-
komne. Vart ikkje ymta om med eit ord.
   Om litt hende det at Siss byrja kjenne auga av Unn på

                             11
seg i timane. Unn sat eit par pultar bakom, så det var godt
høve for henne.
   Siss kjende det som ei underleg kribling i kroppen. Likte
det så ho mest ikkje orka løyne det. Ho lest som ingenting,
men kjende seg innvoven i noko framandt og godt. Det var
ikkje ransakande auge eller avundsjuke, det var ynske i dei
- når ho var snøgg og snappa dei opp. Der var venting. Unn
lest som ingenting så snart dei var ute, nærma seg ikkje.
Men rett som det var merka Siss den søte kriblinga i krop­
pen: Unn sit og ser på meg.
   Ho passa omtrent alltid på å ikkje møte detta auget, våga
det ikkje enno - berre nokre snare snapp når ho forgløymde
seg.
   Men kva er det Unn vil?
   Ein dag seier ho det.
   Ute stod ho ved veggen og var ikkje med i noken leik.
Stod såg roleg på dei.
   Vente. Ein fekk vente, så kom det nok ein dag. Inntil
vidare fekk ein ha det som var no, og som var underleg,
det og.
   Overfor dei andre galdt det å aldri la seg merke med
noken ting. Det trudde ho dg at ho greidde. Så sa ei veninne
litt avundsjuk til henne:
   - Det er svært så oppteken du er av Unn.
   - Nei.
   - Er du ikkje det? Du glor på henne støtt og stadig, det
ser vi då endeleg.
   Har eg gjort det? tenkte Siss fortumla.
   Veninna lo surt.
   - Det er noko vi har sett allesaman for lenge sidan, Siss.
   - Ja, så har eg vel det då, og det må eg så mykje eg vil!
   - Hø.




                             12
   Siss gjekk tenkte på alt dette. Og så kom det til slutt, no.
No i denne dag. Det var difor ho gjekk her.
   I dag tidleg låg den første lappen på pulten til Siss då ho
sette seg:
   Må få treffe deg, Siss.
   Underskrift: Unn.
   Ein stråle einstadfrå.
   Ho snudde seg og møtte auget. Dei gjekk inn i einannen.
Rart. Meir visste ein ikkje, meir kunne ein ikkje tenke om
det.
  Lappar hadde kryssa einannen denne gode dagen i dag.
Villige hender hjelpte til frå pult til pult.
   Vil gjeme treffe deg, eg dg.
   Underskrift: Siss.
  Når kan eg få treffe deg?
  Når du vil, Unn! Du kan få treffe meg i dag.
  Då vil eg i dag!
  Vil du bli med meg heim i dag, Unn?
  Nei. Det er du som må koma heim til meg, elles vil eg
ikkje.
   Siss snudde seg fort. Kva var detta? Ho møtte auget, såg
Unn nikka at det var slik det stod på lappen. Siss tenkte
seg ikkje om eit sekund, ho skikka svaret:
  Blir med deg.
  Med det slutta lappane. Tala med einannen gjorde dei
ikkje før skoledagen var ende. Då stod dei og tala fort og
brydde. Siss spurde om ikkje Unn likevel ville bli med henne
heim?
  - Nei kvifor det? sa Unn.
  Siss stoppa opp. Ho visste det var for at ho tenkte ho
hadde eit og anna som kanskje ikkje moster til Unn hadde
- og så var ho van med at veninnene kom til henne. Ho
skamma seg og kunne ikkje fortelje dette til Unn.
  - Nei ikkje for noko, sa ho.

                              13
  - Du har sagt du vil koma til meg no, så.
  - Ja, men eg kan ikkje gå med deg med ein gong, eg må
først heim, så dei veit kvar eg er.
  - Ja, det må du vel.
  - Så kjem eg i kveld, sa Siss trylt. Kva ho var trylt av,
var detta uskjønlege. Det som i hennar auge låg kring heile
Unn.

  Dette var det som Siss visste om Unn - og no var Siss på
vegen til henne, etter å ha vori heim og varsla.
  Kulden nappa i Siss. Det knirka under føtene, og det
braka nede i isen.
  No skimta Unns og mos ters vesle stoge fram. Det lyste ut
på kvitrima bjørker. Hjartet banka i glede og forventning.




              3. EIN EINASTE KVELD

Unn hadde vel stått i glaset og vakta på Siss, for ho kom ut
før Siss var ved trammen. Ho gjekk i langbuksene frå skolen.
   - Det var vel mørkt? spurde ho.
   - Mørkt? Ja, det gjorde då ingenting, svara Siss, endå ho
hadde vori nokså spent der gjennom mørkret og skogsnaret.
   - Og kaldt var det vel? Her er så kaldt i kveld at det er
ei gru.
   - Gjorde ikkje noko det heller, sa Siss.
   Unn sa:
   — Det var moro at du ville hit til oss. Moster seier at du
har vori her berre ein einaste gong før, og då var du visst
liten.
   — Ja, eg minnest etter det. Då visste eg ikkje noko om deg.
   Dei tok mål av kvarandre under praten. Moster kom ut
og smilte venleg.

                              14
   - Ja, dette er altså moster, sa Unn.
   - God kveld, Siss. Kom deg no fort inn, det er for kaldt
å stå slik. Kom inn i varmen og få av deg.
   Moster av Unn tala venleg og roleg. Dei kom inn i den
vesle varme stoga. Siss fekk av seg dei hardfrosne støv­
lane.
   - Minnest du korleis her såg ut då du var her før? spurde
moster.
   - Nei.
   - Det er ingen skilnad heller, det er akkurat som det såg
ut då. Du var her saman med mor di, eg kjem det godt i
hug.
   Moster såg ut til å vera litt pratesjuk, det var vel så sjel­
dan ho hadde høve til det. Unn stod venta på å få ha gjesten
sin åleine. Moster hennar var ikkje ferdig til det.
   - Sidan har eg berre sett deg alle andre stader, Siss. Du
har sjølvsagt ikkje noko ærend til meg du - før no, etter eg
fekk Unn i huset. Det blir straks annleis då. Ja, eg har vori
heldig som fekk Unn.
   Unn stod utolsam og venta.
   Moster sa:
   - Ser deg nok, Unn. Men ta det med ro. No skal Siss få
seg noko varmt i livet.
   - Frys ikkje.
   - Det står ferdig på ovnen, sa moster. Eg synest det er
både for kaldt og for seint å vera ute på denne tid og i dette
veret. Du burde komi ein sundag.
   Siss såg på Unn og svara:
   - Eg kunne ikkje det når det var i dag.
   Moster lo. Var i godt humør.
   - Nei då så -
   - Og eg rekk godt å koma heimatt før mor og far legg
seg, sa Siss.
   - Ja, kom no hit og drikk dette.

                              15
   Dei drakk den gode drikken hennar moster. Vart varme.
Spenninga låg fin og lokkande kring Siss. No skulle dei snart
få vera åleine.
   Unn sa:
   - Eg har mitt eige rom. No går vi dit.
   Det rykte i Siss. No byrja det.
   - Du har vel dg ditt eige rom, Siss?
   Siss nikka.
   - Kom så.
   Den venlege og pratsame moster såg ut som ho gjerne
ville vori med inn til Unn på kammerset. Det fekk ho tyde­
leg ikkje. Unn klipte av så avgjort at moster vart sitjande i
stolen.
   Romet av Unn var ørlite, og Siss syntest straks det var
noko rart ved det. To små lamper lyste det opp. På veg­
gene var opphengt mange slags utklipp, og eit fotografi av ei
kvinne så lik Unn at ein ikkje trong spørje kven det var.
Litt etter såg Siss at romet var slett ikkje rart, der var
tvertimot omtrent slik som Siss hadde det på sitt eige.
   Unn såg litt spørjande på Siss. Siss sa:
   - Var eit koseleg rom du hadde.
   - Korleis er ditt? Er det større?
   - Nei så omtrent.
   - Ein har ikkje bruk for dei større heller.
   - Nei, det har ein ikkje.
   Dei måtte tomprate litt før dei kunne koma i gang. Siss
sat på den einaste stolen her var og strekte langbuksebeina
frå seg. Unn sat på kanten av senga og dingla med føtene i
lufta.
   Dei tok seg saman. Såg prøvande på einannen. Tok mål
av einannen. Det var ikkje så heilt enkelt dette - av noken
bortløynd grunn. Dei var brydde attåt at dei var i beit for
selskapet av einannen. Auga deira møttest i forståing, ein
slags lengt, likevel var dei djupt brydde.

                             16
   Unn dumpa ned på golvet og drog i døra. Så vreid ho
nykelen rundt
   Siss rykte seg ved lyden og spurde fort:
   - Kvifor gjer du det?
   - A. Ho kunne koma inn.
   - Er du redd det då?
   - Redd? Det er eg vel ikkje. Det er ikkje slik. Men her
har eg tenkt at vi ville vera åleine du og eg. Ingen skal inn
her no!
   - Nei, ingen skal inn her no, sa Siss dg, og kjende gleden
koma. Kjende korleis bandet mellom Unn og henne byrja
knytast. Dei stilna til att på plassane sine. Unn spurde:
   - Kor gamal er du Siss?
   - Litt over elleve.
   - Eg er og elleve, sa Unn.
   - Vi er omtrent like lange.
   - Ja, vi er mest like store, sa Unn.
   Om dei kjende seg dregne til einannen, så hadde likevel
ei samtale vanskeleg for å koma i gang. Dei sat fingra med
ting som var innom rekkevidd, og såg hit og dit. Her var ein
logn, god varme. Det hadde vel med den durande ovnen å
gjera, men ikkje berre det heller. Ein durande ovn ville lite
hjelpt hadde dei ikkje vori på same bylgje.
   Siss spurde i denne varmen:
   - Likar du deg her hos oss?
   - Ja eg likar meg godt hos moster.
   — Javisst, eg meinte ikkje det. Eg meinar på skolen og -
kvifor er du aldri -
   - A ja, detta har eg sagt du ikkje skal spørje om, sa Unn
stutt i mælet, og Siss hadde longe angra seg for spørsmålet.
   - Skal du vera her alltid no? spurde ho fort - for det
måtte då vera ufarleg. Var her noko farleg? Nei, var vel
ikkje det, men ein kjende seg ikkje heilt trygg heller, det var
nok lett å forrenne seg.

                              17
  ~ Ja> eg skal vera her, svara Unn, no har eg ingen annen
å vera med enn moster.
   Dei sat att. Så spurde Unn prøvande:
   - Kvifor spør du ikkje etter mor mi?
   - Kva?
   Siss veik med auga og såg bort i veggen som ho var gripen
i eitkvart.
   - Veit ikkje - sa ho.
   Ho møtte auga av Unn påny. Var ikkje å koma forbi.
Heller ikkje spørsmålet. Det måtte svarast på fordi det var
om viktige ting. Ho stotra:
   - Fordi at ho døde i vår, vel. Det har eg høyrt ho gjorde.
   Unn sa klart og høgt:
   - Ho var ikkje gift heller, mor. Det er difor her er ingen
- Ho stansa.
   Siss nikka.
   Unn heldt fram:
   - I vår vart ho sjuk og døde. Ho var sjuk berre ei veke,
mor. Så døde ho.

  Godt at detta var sagt, det kjendest som ein lette i romet.
Heile grannelaget kjende til det Unn fortalde, moster hadde
sagt detta og meir til då Unn kom i vår. Visste ikkje Unn
det? Likevel måtte det talast om no i denne innleiinga til
venskapet som skulle knytast. Noko stod att dg. Unn sa:
  — Veit du noko om far min?
  - Nei!
  - Ikkje eg heller, anna litegrann som mor fortalde. Eg
har aldri sett han. Han hadde bil.
  - Ja, det hadde han vel.
  - Kvifor det?
  — Nei — det er så ofte folk har det, vel.
  - Ja det er det. Eg har aldri sett han. Det er ikkje anna
moster no. Eg skal bli hos moster alltid.

                             18
   Ja! tenkte Siss. Unn blir her alltid. Unn hadde eit par
klare auga som ho batt Siss med, no som aller første gong.
Med dette var det ikkje meir tale om foreldre. Far og mor
til Siss vart aldri nemnde. Siss var sikker om at Unn visste
alt om dei, dei var berre heime i eit bra hus, far hadde ein
bra post, dei hadde alt dei trong, og der var ingen ting å
fortelje om. Unn spurde heller ikkje med eit ord. Det var
som Siss hadde mindre av foreldre enn Unn.
   Men sysken kom ho i hug.
   - Du har vel sysken, Siss?
   - Nei, det er berre eg.
   - Då høver det godt, sa Unn.
   Det gjekk opp for Siss kva orda av Unn i grunnen bar i
seg: ho skulle vera her alltid. Venskapen deira låg open som
ein ljuvleg veg framigjennom. Det var ein stor ting skjedd.
   - Javisst høver det godt. Då kan vi treffast endå meir.
   - Vi treffest no kvar dag på skolen.
   - Det gjer vi no dg.
   Di lo stutt mot einannen. Her var lett. Dette var som det
skulle. Unn tok ned ein spegel som hekk på veggen jamsides
senga og sette seg ned att med spegelen i fanget.
   - Kom hit du dg.
   Siss visste ikkje kva som skulle til, men sette seg ved sida
av Unn på sengekanten. Dei heldt spegelen i kvar sin kant,
heldt han opp for seg, sat heilt stille side ved side, omtrent
kinn ved kinn.
   Kva såg dei?
   Dei såg seg bort før dei hadde aning om det.

   Fire auge med glimt og strålar under vippene. Heile
spegelglaset fullt. Spørsmål som skyt fram og gøymer seg att.
Eg veit ikkje: Glimt og strålar, glimt frå deg til meg, frå meg
til deg, og frå meg til deg åleine - inn i glaset og tilbake, og
aldri noko svar på kva dette er, aldri noko løysing. Dei raude

                               19
putande leppene dine, nei det er mine, så likt! Håret på
same måten, og glimt og strålar. Det er oss! Vi kan ikkje
gjera noko med det, det er som frå ei anna verd. Biletet
byrjar å svive, flyt ut til kantane, samlar seg, nei samlar seg
ikkje. Det er ein munn som smiler. Ein munn frå ei anna
verd. Nei det er ingen munn, det er ikkje noko smil, det er
noko ingen veit - det er berre oppspana augevipper over
glimt og strålar.

   Dei let spegelen falle, såg på einannen med raude andlet,
fortumla. Dei lyste mot einannen, gjekk over i einannen, det
var ei ufatteleg stund.
   Siss spurde:
   - Unn, visste du detta?
   Unn spurde:
   - Såg du det dg?
   Med eit slag var det ikkje så lett. Unn skok seg. Dei måtte
sitje litt og rette seg til att etter den merkelege hendinga.
   Om litt sa nokon av dei:
   - Det var vel ikkje noko.
   - Nei, det var vel ikkje noko heller.
   - Men det var rart.
   Visst var det noko, det var ikkje borte, dei berre prøvde
å skyte det unna. Unn fekk spegelen på plass og sette seg
som i stor ro. Båe tagde og venta. Ingen tok i den stengde
døra og ville inn. Moster let dei få vera i fred.
   Stor ro, men ro var det ikkje. Siss vakta på Unn no, og
såg korleis Unn tvinga seg. Det hoppa i Siss då Unn brått
sa, med forlokking i mælet:
   - Du, no kler vi av oss!
   Siss stirte litt.
   - Kler av oss?
   Unn såg ut som ho glitra.
   - Ja. Berre kler av oss. Det er moro det, vel?

                              20
    Ho byrja sjølv med ein gong.
    Visst!
    Hovudstup syntest Siss dg det skulle vera moro, og byrja
i ein fart å få kleda av. I kapp med Unn, for å bli før Unn.
    Unn hadde eit forsprang og vart den første. Stod skinande
på golvet.
    Straks etter stod Siss like skinande. Dei såg mot einannen.
Ei ørlita, rar stund.
    Siss skulle til å byrje det veldige levenet som vel høyrde
til, såg ikring etter eitkvart å gå laus på. Ho kom ikkje i
veg med det. Ho merka nokre forte auge på seg frå Unn,
noko spent i andletet hennar. Unn stod heilt still. Ein auge­
blink var det alt saman, så var det borte. Andletet av Unn
vart gladare, vart lett og godt å sjå imot.
   Ho sa i same rennet, liksom glad på ein bakvend måte:
   — Huff nei, Siss, det var kaldt likevel. Eg trur vi har på oss
att med ein gong.
   Ho greip plagga sine.
   Siss vart ståande.
   - Skal vi ikkje halde leven?
    Ho var ferdig til å stupe kråke i senga og ymse anna i
den lei.
   - Nei, det er for kaldt. Det blir ikkje skikkeleg varmt inne
heller når det er så sprengkaldt ute. Ikkje her i huset.
   - Men her er då varmt, synest eg.
   - Nei, det trekker. Kjenner ikkje du dg det? Når du
kjenner etter, så.
   - Kanskje.
    Siss kjende etter. Det var visst sant. Ein stod her og fraus
litegrann. Glaset var rima. Ute hadde vori frost i uendeleg
tid.
    Siss treiv plagga sine ho og.
   - Ein kan no finne på mangt anna enn å springe naken,
sa Unn.

                               21
   - Visst kan ein det.
   Siss hadde hug å spørje Unn kvi ho gjorde dette, men
hadde vanskeleg for å byrje. Ho let det vera. Dei fekk
på seg att kleda utan hast. Skulle Siss sagt som sant
var, så kjende ho seg snytt på ein måte. Var detta heile
greia?
   Dei sat på plassane frå før, einaste plassane her var i
kammerset. Unn sat såg på Siss, og Siss skjøna at det var
eitkvart som ikkje hadde komi fram likevel. Kanskje det
kunne bli spennande nok. Unn såg ikkje glad ut no - detta
i stad hadde vori ein klippande blink berre.
   Siss vart nervøs.
   - Skal vi ikkje finne på noko då? spurde ho då Unn sjølv
ikkje kom i gang.
   - Kva skulle det bli? sa Unn borteverande.
   - Elles må eg heimatt.
   Det let mest som eit trugsmål frå Siss. Unn sa då dg fort:
- Du må ikkje heimatt enno!
   A nei, Siss ville ikkje heller det. Ho var i grunnen skjel­
vande i beit for å få vera.
   - Har du ikkje bilete frå der du var heime før? Har du
ikkje eit album?
   Det var i blinken. Unn sprang bort i hylla og drog fram
to album.
   - I det eine er det berre meg. Det er meg frå heile tida.
Kva for eit vil du sjå?
   - Alt saman.
   Dei bladde. Bileta var langt bortanfrå ein stad, og Siss
kjende ikkje eit menneske, anna der Unn var med. Ho var
med for det meste. Unn kom med stutte opplysningar. Det
var som i alle andre album. Ei strålande jente blenkte fram
på bladet. Unn sa stolt:
   - Det er mor.
   Dei såg lenge på henne.

                             22
   - Og der er far, sa Unn litt seinare. Det var ein vanleg
ung gut ved sida av ein bil. Likna litt på Unn han dg.
    - Det er hans eigen bil, sa Unn.
   Siss spurde halvredd:
   - Kvar er han no?
   Unn svara avvisande:
   - Veit ikkje. Blir det same.
   -Ja.
    - Eg har aldri sett han} minnest du eg sa. Har sett biletet.
   Siss nikka.
   Unn la til:
   - Hadde far vori å finne, så hadde eg vel ikkje komi til
moster, kanskje.
   - Nei visst.
   Dei såg endå ein gong gjennom albumet med einast Unn
i. Unn hadde heile tida vori ei flott jente, syntes Siss. Så
kom dei til endes med dette dg.
   Kva er det no?
   Var noko ein venta på. Det gjekk ut frå Unn, var i den
måten ho tedde seg. Siss venta heile tida på det, og så spent
at ho rykte seg dobbelt då det endeleg kom fram. No kom
det som or ein sekk. Unn sa etter ei lang stille:
   - Siss.
   Rykken.
   -Ja?
   - Det er noko eg vil - sa Unn og vart raud.
   Siss var helt på førehand.
  - A?
  - Såg du noko på meg i stad? spurde Unn fort, men med
auga rett på Siss.
  Siss vart endå heitare.
  - Nei!
  - Det er noko eg vil fortelje, byrja Unn att, ukjenneleg i
mælet.

                              23
   Siss heldt pusten.
   Unn sa ikkje meir. Men så sa ho:
   - Har aldri sagt det med noken.
   Siss stotra:
   - Ville du sagt det med mor di?
   - Nei!
   Stilt.
   Siss såg korleis det stod fullt av uro i auga til Unn. Ville
ho ikkje fortelje? Siss spurdé, meir som ei kviskring:
   - Vil du seia det no?
   Unn retta seg litt.
   — Nei.
   - Nei -
   Stilt att. Dei ynskte mest at moster hadde komi og rykt i
døra.
   Siss byrja:
   - Men dersom -
   - Kan ikkje, så!
   Siss drog seg unna. Mange slags tankar for gjennom hovu­
det hennar på vill slump, og vart forkasta. Ho sa hjelpe­
laust:
   - Var det detta du ville?
   Unn nikka.
   - Ja, det var ikkje noko anna detta.
   Unn nikka som i lette. Som at n6 var det på ein måte
overstått. Det skulle ikkje bli meir. Siss vart dg lettare i same
stund.
   Lettare, men dg liksom narra for andre gong i kveld. Like­
vel var det betre, enn å få høyre eitkvart som kunne skrem­
me ein.
   Dei sat litt som dei kvilte.
   Siss tenkte: no vil eg heller gå.
   Unn sa:
   - Ikkje gå, Siss.

                               24
   Det vart stilt på ny.
   Men stilla her var ikkje å tru på, det hadde ho ikkje vori
heile tida. Vinden her var ein lunefull kastevind som fort
slo om og kom frå andre kantar. Han hadde lagt seg, men
der kom han oppattnya, uventa og stokkande:
   - Siss.

   - Eg veit ikkje om eg kjem til himmelen.
   Med Unn sa dette såg ho bort i veggen, til noken annen
kant var uråd.
   Gjennom Siss for det som kaldt og varmt.
   Kva?
   Gjekk ikkje an å vera her. Unn kunne koma på å seia
fleire ting.
   Unn sa:
   - Du høyrde det vel?
   -Ja!
   Ho la fort til:
   - No må eg heim att.
   - Heim att?
   - Ja elles kjem eg for seint, eg må koma heim før dei
legg seg.
   - Enno legg dei seg ikkje.
   - Eg må heim, så.
   Ho gjordest på å legge til:
   - Det blir vel snart så kaldt at eg frys nasane av meg på
vegen.
   Slikt tull var ein nøydd til å få seia i si rådløyse - for ein
måtte på noken vis koma ut av dette. Måtte rett og slett
røme.
   Unn flirte så på lag som ho burde til det Siss sa, og var
villig med på det.
   - Ja det må du helst ikkje, sa ho, fryse nasane av deg.
Glad for den vendinga Siss gav det.

                               25
   Atter kjende dei at dei var slopne unna ting som var for
vanskelege.
   Unn vreid nykelen kring i døra.
   - Sit, eg vil berre inn etter kleda dine, sa ho komman­
derande.
   Siss sat som på nåler no. Her var utrygt. Kva kunne
ikkje Unn rekke å få sagt? Men vera med Unn! Alltid. Ho
ville seia før dei skildest: Du kan seia meir ein annen gong.
Når du vil ein annen gong. Dette i kveld kunne ikkje bli
meir enn det var. Og det var mykje, som det var. Men skulle
ein vidare i det, så kjendest det umogeleg. Heim att så fort
som råd.
   Elles så kunne dei koma opp i eitkvart så det gjekk heilt
sund for dei. I stad hadde dei stråla einannen inn i auget.
   Unn kom med kåpe og støvlar, la sakene frå seg ved den
stadig buldrande ovnen.
   - Det kan godt vermast litt.
   - Nei eg må heim, sa Siss og var alt i ferd med støvlane.
   Unn stod og sa ikkje eit ord medan Siss balla på seg mot
frosten. Tala tull om å fryse nasen av seg hjelpte ikkje len­
ger, dei var atter oppspilte. Dei sa ikkje dei vanlege ting som
høyrer til ved avskil; vil du ikkje koma att snart? Vil ikkje
du koma til meg no? Tenkte aldri på det. Alt var skjert og
vanskeleg. Slett ikkje øydelagt, men altfor vanskeleg akkurat
 no auge til auge.
   Siss var ferdigkledd.
   - Kvifor går du?
   - Må heim, har eg sagt.
   - Ja, men -
   - Når eg har sagt det, så.
   - Siss -
   - Du skal sleppe meg fram.
   Døra var ikkje låst no, men Unn stod i vegen. Dei gjekk
 inn til moster båe to.

                              26
    Moster sat i stolen med eit eller anna pusle-arbeid mellom
fingrane. Ho reis opp og var like venleg som før i kveld.
   - No, Siss? er du alt på farten.
   - Ja eg trur eg må heim.
   - Har de ikkje meir hemmeleg no då? spurde ho godsleg
ertande.
   - Ikkje i kveld.
   — Høyrde nok du låste døra for meg Unn.
   - Det gjorde eg no vel.
   - Ja, ein kan aldri vera varsam nok, sa moster. Står noko
på? spurde ho i ein annen tone.
   - Nei står på!
   - De er så mutte?
   - Vi er slett ikkje mutte!
   - Nei vel, seier eg. Det er vel berre eg som blir gamal
og høyrer klent.
   - Ja, takk for i kveld, sa Siss og ville koma frå moster
som berre erta og gjorde narr og ikkje visste det aller minste.
   — Stopp litt, sa moster. No skal du ha i deg litt varmt før
du dreg ut i kulden.
   - Nei takk, ikkje no.
   - Det var då svært til hast.
   - Ho må heim, sa Unn.
  — Ja vel.
   Siss retta seg opp:
  - Leva så vel, og mange takk for i kveld.
  - Du det same, Siss. Takk for at du kom til Unn og meg.
Og no får du legge på sprang skal du halde varmen i deg.
Eg ser det blir kaldare og kaldare. Stapp mørkt er det
og-
  - Korleis er det du står då, Unn? heldt moster fram. De
ser einannen alt i morgon tidleg.
  - Ja det gjer vi! sa Siss, Godnatt.
  Unn stod i døra etter at moster hadde gått inn. Stod

                             27
berre. Kva var skjedd med dei? Det kjendest mest umogeleg
å skiljast frå den andre. Noko merkeleg var skjedd.
   - Unn -
   -Ja-
   Siss hoppa ut i kulden. Ho kunne godt ha vori lenger, for
tida, men her var farleg. Måtte ikkje skje meir.
   Unn stod att i den opne døra, der kulden og varmen
støytte i hop. Kulden sette forbi Unn og inn i stoga. Unn
syntest ikkje merke det.
   Siss såg bakom seg før ho la på sprang. Unn stod att i det
opplyste døropet og var vakker og rar og sky.




                4. SIDENE AV VEGEN

Siss sprang på heimvegen. Ho var brått i ein blind kamp
med mørkredsla si.
   Det sa: Det er eg som er på sidene av vegen -
   Nei nei! tenkte ho på slump.
   No kjem eg, sa det ved sidene av vegen.
   Ho sprang. Kjende noko like i hælane sine, like bak
ryggen.
   Kven er det?
   Beint frå Unn og inn i dette. Visste ho ikkje at heimfarten
hennar ville bli slik?
   Ho hadde visst det, men.
   Måtte til Unn.

  Eit brak i isen einstad. Det rende bortover is-slettene og
vart liksom borte i eit hol. Den tjuknande isen leika at han
sprang sund i milevis. Siss sette i eit hopp ved braket.
  Ute av likevekt. Hadde ikkje hatt noko trygt å byrje til-
bake-turen med gjennom mørkret. Ingen stø fot å setje i

                              28
vegen - slik ho hadde då ho gjekk til Unn. Tankelaust
hadde ho sett til sprangs, dermed var det gjort. I det
same var ho prisgjeven det ukjende, det som i slike kveldar
er bak ryggen.
   Fullt av det ukjende.
   Samværet med Unn hadde jaga henne opp - og endå meir
etter ho hadde sagt farvel og komi ut. Alt med dei første
sprang-liknande stega vart ho redd, og det auka som eit ras.
Ho var i hendene på dette ved sidene av vegen.
   Mørkret på sidene av vegen. Det har ikkje form og ikkje
namn, men den som ferdast her kjenner med det kjem fram
og fylgjer etter og får det til å gå som rislande bekker etter
ryggen.
   Siss var midt i det. Skjøna ingen ting av det. Var mørk­
redd.
   Eg er heime snart!
   Nei det er du ikkje.
  At frosten beit i andletet, kjende ho ikkje eingong.
   Ho prøvde å klenge seg til biletet av stoga heime no i
lampelyset. Varmt og lyst. Mor og far i stolane. Så kjem
einebarnet heim. Einebarnet som dei fortel einannen ikkje
skal skjemmast bort, som dei har gjort til sport å ikkje skjem­
me bort - nei, det hjelpte lite, ho var ikkje der, ho var
mellom dei på sidene av vegen.
  Men Unn?
  Ho tenkte på Unn.
   Den flotte, vakre, einsame Unn.
  Kva er det med Unn!
   Ho stivna midt i spranget.
  Kva er det med Unn?
  Ho for til att. Det varsla bak ryggen.
   Vi er på sidene av vegen.
   Spring!


                              29
    Siss sprang. Det dunsa djupt og mektig ein stad i isen på
vatnet, og støvlane hennar smala i den klaka vegen. Det var
litt trøyst i dette, hadde ein ikkje høyrt stega sine, kunne ein
blitt tullet. Ho orka ikkje springe noko særleg fort lenger,
men sprang.
    Det lyste heime endeleg.
    Endeleg.
    Koma inn i lyset frå utelampa.
    Dei veik bort, dei på sidene av vegen, vart att utom lys-
runden som ei mumling.
    I staden kom Siss inn til mor og far. Far styrte eit kontor i
bygda, og no sat han makeleg i stolen sin og var heime. Mor
sat med ei bok som vanleg når ho hadde stunder. Enno var
det ikkje leggetid.
    Dei for ikkje opp i angest ved å sjå Siss og sjå korleis ho
såg ut, forsprengd og tilrima. Dei sat i stolane sine og sa
roleg:
    - Kva i all verda, Siss?
    Først stirte ho på dei, var dei ikkje redde? Nei, ikkje det
 slag. Nei visst - det var einast ho som var redd, ho som kom
 frå ute. Kva i all verda, Siss? sa dei i ro og mak. Dei visste
 ho ikkje kunne koma til noko. Mindre enn kva i all verda
kunne dei heller ikkje seia - der ho kom heim att drivande
 andsloppen og sliten, og med pusten frosen til istappar i den
oppslegne kåpekragen.
    - Er det noko, Siss?
    Ho riste på hovudet.
    - Eg sprang berre.
    - Vart du mørkredd? spurde dei, og lo litt, slik ein skal
gjera til alle mørkredde.
    Siss sa:
    - Pyss mørkredd -
    - Ja, eg er ikkje så sikker likevel, eg, sa far. Du bør i alle
 fall vera for stor til slikt no.

                                30
   - Ja ein kunne tru du hadde sprungi for livet heile vegen,
sa mor.
   - Måtte vel koma heim att før de gjekk til sengs. Det
vart då sagt -
   - Du visste at vi ikkje gjer det på ei god stund enno, så
for den skuld.
   Siss bala med dei frosne støvlane, let dei dunke i golvet.
   - Så mangt som de seier i kveld!
   - Kva slag?
   Dei såg undrande på henne.
   - Har vi sagt noko vi då?
   Siss svara ikkje, var oppteken av støvlar og sokkar.
   Mor reis opp or stolen.
   - Det ser ikkje ut til at du har - byrja ho, men stansa.
Eitkvart hos Siss stansa det.
   - Gå først inn og vask deg no, Siss. Det vil gjera riktig
godt.
   - Ja, mor.
   Godt var det dg. Ho vaska seg lenge. Ho visste at ho slapp
ikkje spørsmål. Ho kom inn att og fann seg ein stol. Stupe
seg ut i sitt eige kammers våga ho likevel ikkje. Så ville det
bli endå meir graving. Ho gjekk heller like fram.
   Mor sa:
   - Ja, no såg det mykje betre ut.
   Siss venta. Mor sa:
   - Korleis var det hos Unn då, Siss? Hadde du det moro?
   — Der var koseleg! sa Siss, skarpt.
   - Høyrest mest ikkje slik ut, sa far og smilte til henne.
   Mor dg såg opp:
   — Kva er det i kveld?
   Ho såg på dei. Dei var då visst så snilde som dei kunne
bli, men.
   - Det er ingen ting, sa ho, men de grev så at Grev om
all ting.

                             31
  - Å nei då, Siss.
  - Gå inn og få deg mat no. Det står ferdig på kjøken-
bordet.
  - Har fått mat.
  Det hadde ho ikkje, men dei kunne ha det så godt.
  - Ja ja, så er det vel best du går til sengs då. Du ser ut
som du er sliten. Og så er det vel i orden att i morgon tidleg.
God natt då, Siss.
  - God natt.
  Ho gjekk med ein gong. Dei skjøna ingen ting. Då ho
kom nedi senga, kjende ho kor trøytt ho var. Ho hadde
merkelege og opprivande ting å tenke på, men varmen etter­
på kulden lurde seg inn på henne, det var ikkje lenge ho
tenkte.




                      5. IS-SLOTTET

- Unn, opp!
   Mosters vanlege morgon-rop. I dag som på ein kvar annen
vanleg skoledag.
   Men for Unn var det ingen slik dag, det var morgonen
etter møtet med Siss.
   - Unn, opp!
   Endå det slett ikkje hadde hast for skolens skuld, men slik
var no moster, ein fekk aldri lov til å vente til siste minutt.
   Det braka ein vanleg smell frå stål-isen borte i mørkret,
høyrde ho då ho stakk hovudet ut. Som signal at det var ein
ny dag. Men ho hadde dg høyrt ein dauv smell like inn i
kammerset sitt i natt: at no var det djupaste natta. Før ho
for alvor sovna til slutt. Det hadde teki lang tid å sovne, etter
kvelden med Siss. Tankane på alt som kunne bli, saman med
Siss.

                               32
   Ute var kaldare enn noken gong, sa moster som stelte i
stand mat. Unn sag harde, glitrande stjerner over huset. I
aust bleikna dei så vidt ein såg det: i eit stivt vinter-gry eller
førejuls-gry.
   Etter som mørkret vart tynnare, stod det fram rimkvite
tre der ute. Unn såg på dei med ho gjorde seg i stand til
skolen.
   Til skolen og til Siss.
   Og ikkje tenke på det andre i dag!
   I det same slo det ned i henne kor umogeleg det var å
møte Siss att no berre nokre timar etter den pinsame måten
dei hadde skilst på. Ho hadde skremt Siss så Siss flydde.
Gjekk ikkje an å treffe henne like etterpå! Gjekk ikkje an å
gå på skolen i dag.
   Ho såg ut på skogar av rimkvite tre i det aukande gryet.
Ho måtte gøyme seg bort noken stad. Koma unna. Ikkje
treffe Siss i dag.
   I morgon ville det vera annleis, men ikkje akkurat no.
Ho kunne ikkje sjå inn i auga av Siss i dag.
   Lenger tenkte ho ikkje, men det kom med tvingande makt
over henne.
   Siss som ho brann etter å treffe, men.
   I alle fall måtte ho gå som på ein kvar annen dag. Nytta
ikkje å setje seg til og seia at ein ikkje ville på skolen. Det
vart ikkje godteki av moster. For seint å seia at ein var sjuk
dg - dessutan var ho aldri van med å bruke slikt. Ho såg
seg i spegelen som snarast: ho såg alt anna enn sjuk ut, det
nytta ikkje å koma med slike skrøner.
   Gå som vanleg på skolen, og så stikke av før ein kom sa­
man med noken. Stikke av og gøyme seg til skoledagen var
slutt.
   Endå moster hadde bråka og vekt, sa ho då Unn stod klar
med veska:
   - Skal du reise sd tidleg?

                               33
   - Er det tidlegare i dag enn vanleg då?
   - Synest det.
   - Vil gjerne treffe Siss.
   Det stakk i henne då ho sa det.
   - A ja. Vart det så heitt?
  — Mm.
  - Ja, så har ikkje eg noko eg skal ha sagt, skjønar eg. I
veg med deg. Godt du har tjukk kåpe, her er sprengkaldt.
Ta to par votter dg.
  Slike ord verka som gjerde på sidene av skolevegen, ein
hadde vanskeleg for å sleppe over, dei leidde rett på skolen.
Men ikkje i dag! Etter at Siss hadde rømt frå henne i går
kveld.
  - Kva er det, Unn?
  Unn rykte seg.
  - Finn ikkje vottene!
  - Her. Rett fram for deg.
  Ho gjekk frå huset i det vikande mørkret. Måtte finne ein
måte å halde seg borte på i dag, og det så snart ho kom or
syne.

  Nei, det var berre ein tanke i dag: Siss.
  Dette er vegen til henne.
  Dette er vegen til Siss.
  Kan ikkje treffe henne, berre tenke på henne.
  Ikkje tenke på det andre no.
  Berre på Siss som eg har funni.
  Siss og eg i spegelen.
  Glimt og strålar.
  Berre tenke på Siss.

  For kvart steg.
  No var ho komen til dei første rimkvite trea som kunne
gøyme henne bort. Der gjekk ho tvert av vegen. Ho fekk

                             34
halde seg løynd til ho kunne koma heim att på vanleg tid og
ikkje ville bli spurd om noko.
   Men kvar skulle ho etter? Ein heil lang skoledag. Og i
slik kulde? Lufta ho drog inn ville liksom stanse heile pus­
ten, tetta seg til. Det beit i kinna hennar. Men den gode
kåpa, og vanen med kulde i haust, gjorde at i grunnen fraus
ho ikkje.
   Bom! sa det og braka borte i den svartblanke stålisen på
vatnet.
   Det var bra! Det gav henne løysinga. Ho visste straks kva
ho skulle:
   Ho ville gjera den is-turen.
   Heilt åleine.
   Så hadde ho nok å gjera i dag, kunne halde seg varm og
all ting.



   Is-turen hadde vori på tale på skolen dei siste dagane.
Unn hadde ikkje blanda seg i, men hadde høyrt nok til å ha
god greie på det, og at turen måtte gjerast straks - for
snøen kunne vera her kva dag som helst.
  Der var ein foss einstad derborti som hadde bygt opp eit
uvanleg berg av is ikring seg i denne lange harde kulde-
bolken. Det heitte at det såg ut som eit slott, og ingen kunne
minnast at det hadde vori slik før. Dette slottet var det som
var mål for turen. Først bortover langs vatnet til elveosen, og
så nedover ved elva til fossen. Ein slik stutt vinterdag ville
gå med til det.
   Fint, så hadde ho dagen fullsett.
   Men det skulle eg sjå med Siss -
   Den tanken feia ho bort med å tenke varm og glad: eg
ser det andre gong med Siss — det er endå betre.

                              »

2. Is-slottet                 35
   Isen på vatnet var så blank at det såg ut som ingen is i
det heile. Stål-is. Var ikkje falli eit snøkom i vatnet då det
fraus til, og ikkje komi eit snøkom sidan heller.
   No var isen tjukk og sikker. Braka og brast og herda seg.
Unn var på sprang bort imot. Kulden gjorde det naturleg
med springing. Dessutan sprang ho for å koma fort ut av
krinsen der folk kunne vera - ho som skulle leva gøymd i
dag.
   Ho hadde greidd det no. Det tvingande ropet: Unn, kom
hit! Mosters snille mæle. Det kom ikkje. No trudde moster
ho var på skolen.
   Men kva trudde dei på skolen?
   Det hadde ho ikkje tenkt etter.
   At ho var sjuk, for ein gongs skuld. Sjølvsagt. Trudde Siss
dg det? Kanskje Siss skjøna det.
   Unn sprang over steinfrosen mark som dunde under foten.
Der stod rima tre med glenner mellom. Ho sprang i sikk-sakk
mellom desse trea for å stadig vera løynd for granskande
auge. No skulle ho først ut på isen og gå langs strandkan­
ten.
   Siss, tenkte ho på. Det komande møtet i morgon - når det
hadde jamna seg litt og ikkje var så umogeleg som i dag.
Med ein gong var ho ikkje åleine. Hadde funni noken ho
kunne fortelje all ting til, snart.
   Ho sprang glad mot isen, over kvitrima mark og mellom
rima bjørkekvister, dei glitra som sølv. For no var det om­
trent lyst. Blakke, rima strå stakk opp med knekk på seg, og
blakke, breie blad - Unn slo dei over ende under spranget
sitt så sølvrimet singla tørt som sand over støvlane hennar.
    Ho tenkte glad på isen:
   Tjukkare og tjukkare.
   Det skulle isen vera.
   Det small i han om nettene. Ein var kanskje vaken, og
 tenkte: Enno ein gong tjukkare -

                              36
   Det knast dg i veggene i det gamle tømmerhuset deira i
 denne kulden. Stokkane trekte seg saman, sa moster. Høyrde
 ein dette om nettene, så nytta det ikkje å seia tjukkare
og tjukkare, ein tenkte: no er det veldig kaldt, det smell
i huset.
   Ho var i stranda no, og ingen hadde visst sett henne,
ikkje den minste skimt så dei kunne fortelje noko om henne.
    Isen var folketom, som ho visste, så tidleg på dagen. Utpå
føremiddagen ville snørrungane koma, dei hadde lov å baske
her som dei ville, ettersom isen var bergsterk utan eit einaste
farleg og bortløynt leite. Vatnet var stort, det var ei svær
isflate.
   Den svartblanke isen her ved land var triveleg å kikke
igjennom. Unn var ikkje vaksnare enn ho gjorde det, la seg
flatt nedpå, med andletet inne i hendene for å samle synet.
   Det var som å sjå gjennom ei blank glasrute.
   Sola kom akkurat opp, kald og skrå, og lyste gjennom
isen rakt ned på den brune botnen med gjørme og stein og
botnvokstrar.
   Ut frå land eit lite stykke var vatnet heilt botnfrosi. Sjølv
botnen var her kvit av rim og med det tjukke stål-islaget
oppå. I denne isblokken var det innifrosi breie, sabelforma
blekke, smale strå, skogsfrø og rusk, ein brun, sprikande
maur - og blanda med perler som hadde laga seg i sjølve
isen, og som skilde seg ut som perler når solstrålane råka dei.
Svarte, avrunda ferskvass-strandsteinar sat dg i blokken sa­
man med avflakna trepinnar. Bregner med knekk på stod i
isen som dei finaste bilete.
   Somt stod i botnen med røter, somt var innfanga av det
storknande vatnet med det låg flaut i skorpa. Så vart skorpa
stiv og det bygde seg vidare.
   Unn låg og såg, innfanga av det, det var rarare enn noko
eventyr.
   Sjå meir -

                              37
   Ho låg flatt på isen. Kjende ikkje kulden enno. Den
smale kroppen hennar vart ein skugge nedpå botnen med
forvrengd menneske-form.
   Ho flutte på seg, på den blanke spegel-ruta. Dei fine breg­
nene sat att i isblokken i sitt lyshav.

  Der var det, det redsle-stupet.
  Der det vart djupare, var botnen og alt brunt. Mellom
dei få vokstrane dernedpå låg eit lite svart skaldyr i gjørma
og rørte på ein av føtene. Noko meir vart ikkje av det, det
grugga ikkje opp i slammet og flutte seg ikkje.
  Men rett utanfor dette stupte slam-veggen omtrent rett
ned i pure svart djup.
  Det redsle-stupet.
  Unn flutte seg, og den glidande skuggen fylgde, kom rett
over djupet, og vart borte som sokken ned. Så fort at Unn
kvakk. Så skjøna ho det.
   Det titra litt i kroppen når ein låg her, det såg ut som ein
låg i klare vatnet. Unn kjende ei hastig svimring, men sansa
på ny at ho låg trygt oppå ein tjukk stål-is.
   Den stupbratte bakken var likevel utriveleg å sjå. Døden
for alle som ikkje kunne symje. Unn kunne no, men det var
eingong ho ikkje kunne - og ho haude vori utfor ein slik
bakke ein dag. Ho hadde vassa - og brått var der ingenting
for foten. Ho stivna all igjennom og kjende korleis ho var
på veg - men så hadde ei hard hand rivi henne bakover inn
på trygg grunn, inn til dei skrålande kameratane.
   Unn fekk ikkje tenke ferdig om denne stygge bakken -
det kom ei stripe nedanfrå det mørke og opp imot henne.
Ein fisk i pilsnar fart, som ville han like opp i synet på
henne. Ho skvatt til kanten, gløymde at det var is mellom
dei. Det kom ein grågrøn rygg som eit strek, så eit kast på
sida og ein snert av eit stivt auge som såg etter kva ho var
for noko.

                              38
   Det var alt, ned i djupet att.
   Og ein visste då så godt kva den vesle fisken skulle. No
var han alt der nede og fortalde, kunne ein innbille seg. På
ein måte likte ho det.
   Men den forvetne fisken hadde klipt av bandet som batt
henne her. Kald var ho bg. Ho reis opp og byrja halvspringe,
glide og skride etter den glatte isen. Somtid var ho inne på
land, sprang snøgt over nes som stakk uti, så ut på håle isen
att. Ho fekk varmen i seg, og det var moro.
   Ho heldt på lenge, det var eit heilt stykke til den elve-osen.
   Men fram kom ho.

   Fossen gjorde ho ikkje anten såg eller høyrde, den var
lenger nede. Her var det berre ei skvaling av vatnet med
det reiste nedover, og oppe i osen var det heilt stille og lyd­
laust.
   Det store vatnet hadde utfalls-osen sin her. Det gjekk for
seg ved ei blid gliding av vatn unna iskanten, så stilt at ein
ikkje såg noko i grunnen. Men det steig eit røykslør opp frå
der i kulden. Ho visste ikkje av at ho stod såg på det, ho var
her liksom i ein god draum. Av så enkel ting kunne ein god
draum laga seg.
   Ingen strid stod det i hjartet hennar fordi ho var ute på
ein ulovleg tur, og at det kanskje ville bli vanskeleg å klare
seg ut av det. Det blide vatnet unna iskanten fylte henne
med still glede.
   Ho glapp nok taket og fall ned i ei grop der skuggane var,
no dg, men dette var ei god stund og det andre kom straks
bort att ved synet som strøymde på henne: den store elva
som kom lydlaus og klar fram unna isen og skylte gjennom
henne og bar henne og sa noko til henne, som var det som
ho trong.
   Så stille var dei, både vatnet og ho, at no trudde ho å
høyre fossen, den fjerne duren. Der dette glidande vatnet

                               39
kasta seg utfor stupet. Ein skulle ikkje kunne høyre fossen
herfrå, visste ho frå skolen. No høyrde ho det grant.
   Det var dit ho skulle. Og ikkje tenke på det andre. Vera
fri det i dag!
   Dit ned skulle dei alle saman på skoleturen. Som ein fin
dm kom duren gjennom frostlufta, og i grunnen skulle ho
ikkje høyre han.
   Mjukt og svart og utan lyd gleid stor-vatnet fram unna
den slipte iskanten. Heile tida nytt og reint, så blidt som
glidande i ein draum.
   Den fjerne dirringa frå fossen minte henne om at det var
dit ho skulle. Ho vakna opp. Ho skulle sagt noko til einkvan
om dette ho kjende no - men ho ville aldri greitt å gjera
det, kjende ho.
   Ho sansa kor kald ho vart så snart ho stod still. Frosten
bora seg inn i kleda. Ho la på sprang for å få vermt seg.
   Like nedanfor osen byrja lendet å halle litt. Det lydlause
vatnet byrja skvala. Elvebreddene nedover var eit einaste
kniplingsverk av underlege isskapnader, etter alt frostveret
og dampen frå den varmare straumen. Vatnet smaug innom
og slikka på istappane.
   Marka her var lyng og tuvemark, og var som alt anna
sølvblank av rim i det skrå solskinet. Unn hoppa frå tuve til
tuve i dette eventyr-lendet. I veska hoppa bøker og matdåse.
   Lendet halla litt meir. Straks byrja straumen dg å låte
meir - mellom svarte elvesteinar som stakk opp med ei blank
iskrone på toppen.
   Unn sprang ulovleg her. Ho tenkte: eg ville liksom ikkje
heller. Men sanninga var nok at ho ville dette meir og meir.
   No høyrde ho den lokkande duren demede tydeleg. Stadig
unna - og til meir lokkande han var, til meir rett var det.
   Ho fekk varmen i kroppen av det hissige spranget. Pusten
hennar stod i småskyer kring henne når ho stoppa opp litt.
Den tjukke kåpa var stiv å skunde seg i. Unn vart gjennom

                             40
varm, og auga hennar vart glitrande. Ho stansa på tuvene av
og til Og laga mengdevis med skyer av varm frisk pust.
   Det bratna, elva suste sterkare, men duren av fossen var
stadig berre i bakgrunnen, både trugande og lokkande låg.
   Ho tenkte liksom på trass:
   Eg ville ikkje dette!
   Men ho ville. Det hekk saman med Siss.
   Det var det einaste som var rett, endå det var ulovleg og
gali. Aldri i verda gjekk det an å snu no. Det hekk saman
med Siss og alt det gode som skimta fram heretter. Snudde
ein seg ifrå dette, gjekk ein tilbake frå det som dura demede
og vende heim att tomhendt, ville det kjennast som eit gap
av sakn, av noko ein aldri fann att.

   Duren vart straks sterkare. Elvevatnet byrja å få fart, og
gule render. Unn sprang utforbakke jamsides, i eit forsølva
virrvarr av røslyng og gras-tuver. Iblant stod der eit tre. Du­
ren vart sterkare, brått steig det opp ringlande vassrøyk tett
framfor henne — ho var oppå fosse-stupet.
   Ho tverrstansa som ho nær hadde fari utfor, så brått
kom det.
   Dei to bylgjene for igjennom henne: først den lammande
kalde, så den oppattnyande varme - slik det er ved store
ting.
   Unn stod her for første gong. I den sommaren ho hadde
budd her, hadde ingen spurt henne om å vera med hit.
Moster hadde nemnt at der var ein foss, ikkje meir. Det var
først no på seinhausten i skolen at det vart tale om han, etter
det is-slottet hadde komi der og var eit syn.
   Ja kva var dette!
   Det var is-slottet, men.
   Sola var med ein gong borte her. Her var eit juv med
bratte kantar, sola ville kanskje koma nedi seinare - no var
det ein iskald skugge.

                              41
   Unn såg ned i ein trollheim av små tindar, takkvelvingar,
rima kuplar, mjuke bogar og forvirra kniplingsverk. Alt var
is, og vatnet spruta mellom der og bygde stadig vidare. Grei­
ner av fossen var avleidde av is og for i nye leier og laga nye
ting. Alt skein. Sol var ikkje komi, men det skein isblått og
grønt av sitt eige, og dødskaldt.
   Midt i dette stupte fossen seg, ned i eit svart kjellar-gap
liksom. Vatnet tøygde seg i strimer oppå bergkanten, skifte
farge frå svart til grønt, frå grønt til gult og kvitt - ettersom
fossen vart villare. Opp av kjellar-gapet stod det eit brøl frå
vatnet, dernedi slo det seg til kvitt skum mot botnsteinane.
Opp i lufta steig vide skoddepust.
   Unn sette i eit glederop. Det drukna heilt i sus og larm,
xiksom dei varme pust-skyene hennar vart borte i den kalde
vassrøyken.
   Vassrøyken og spruten til sidene stansa ikkje ein auge­
blink, bygde smått og sikkert men vilt vidare. Vatnet var
ført av lei. Bygde ved hjelp av frosten. Vidare, høgre, kott
°g gangar og smog, og iskuplar over. Langt meir innfløkt
og staseleg enn noko Unn i sitt liv hadde sett.
   No såg ho rett ned på det. Ho måtte få sjå det nedanfrå,
og byrja klive ned den bratte, rima bakken på sida av fossen.
Ho var som oppslukt av slottet, så veldig syntest ho det var.
   Først nede ved foten såg ho det som ei lita jente på jorda
gjer, og kvart grann av vondt samvet for denne turens skuld
vart borte. Ho kunne ikkje gjort noko rettare enn å gå hit,
måtte ho tru. Det svære is-slottet viste seg å vera sju gonger
større og villare når ein stod her.
   Herfrå såg ho isveggene som himmelhøge, dei voks med
ho tenkte på dei. Ho var komen i ein rus. Der var fullt av
tverrbygg og overbygg, ho visste ikkje alt. Vatnet hadde fått
det til å svelle ut til alle kantar, o& sjølv stupte hovudfossen
seg i midten og held sitt rom fritt.
   Der var kantar som vatnet hadde forlati, så dei var ferdig­

                               42
bygde, blanke og tørre. Andre stader stod røyk og dropar på,
og sigande vatn som på eit blink vart blågrøn is.
   Det var eit trolldoms-slott. Her måtte ein prøve å koma
inn såsant der fanst inngang! Det var sikkert fullt av rare
gangar og portar - og inn der måtte ein. - Det såg så mer­
keleg ut at Unn gløymde all ting anna framfor is-palasset.
Inn her var det einaste ho sansa.
   Koma fram her var elles ikkje så liketil. Mangt som likna
opningar, var berre narreri, men ho gav seg ikkje, og ho fann
då ein sprekk med sigande vatn i, brei nok til å klemme seg
igjennom.
   Unn hadde sterk hjartebank då ho kom inn i det første
romet.
   Grønt, med lysbjelkar trengande avdøyvt inn her og der.
Tomt for alt anna enn ein bitande kulde. Det var noko nifst
ved romet.
   Ho ropte utan vidare:
   - Hau!
   Ei kalling på noken. Tomromet verka slik. Ein måtte rope
i det. Ho visste ikkje kvifor, visste at her ikkje fanst
noken.
   Ho fekk svar straks. Hau! svara romet døyvt.
   Som ho kvakk.
   Stilt som døden kunne ein tru dette romet var, men det
var fylt av ein jamn fossedur. Larmen av fossen trengde
gjennom ismassene. Det ville spelet ute, der vatnet slo seg til
skum mot botnsteinane, det vart her ei låg farleg maling.
   Unn stod litt og let støkken dala. Ho visste ikkje kva ho
hadde ropt på og visste ikkje kva som svara henne. Noko
vanleg vermål kunne det ikkje vera.
   Var det kanskje ikkje så stort, dette romet? Det kjendest
stort. Ho prøvde ikkje om ho kunne få fleire svar, ho såg i
staden etter ein utgang, ein brukeleg veg lenger innigjennom.
Klemme seg ut i dagen att, det fall henne ikkje inn eingong.

                              43
   Og veg var der så fort ho berre søkte: ein god sprekk
mellom polerte is-søyler.
   Ho kom ut i eit rom som heller likna ein gang, men som
var eit rom likevel, det prøvde ho ut med eit halvhøgt hau!
og ho fekk eit halvredd hau! tilbake. Ho visste dg at i slott
høyrde det til med slike rom som dette - ho var trolla og
fortrolla no, og let det som hadde vori, ligge att bakom. I
denne stunda tenkte ho på slott.
   Ho ropte ikkje Siss! i den skume gangen, ho ropte hau!
Ho tenkte ikkje på Siss i denne uventa fortrollinga, ho tenkte
på rom etter rom i eit grønt is-slott, og at ho måtte inn i
kvart eitt av dei.
   Her var skjerande kaldt, og ho prøvde om ho kunne laga
store pust-skyer, men lyset var litt for dimt. Fossen høyrde
ein under føtene sine her - men det kunne ikkje vera sant.
Alt var ikkje sant i eit slikt slott, men ein liksom godtok det.
   I grunnen var her for kaldt.
   I grunnen kulsa og fraus ho ein grann, trass i den gode
kåpa ho hadde fått av moster då vinteren sette inn i haust.
Men ho fraus ikkje meir enn at det vart gløymt innfor
spaninga med neste romet, og det romet var å finne, så
sikkert som at ho var Unn.
   Som ein kunne tenke seg i eit smalt rom, var det utgang
i den andre enden. Grøn, tørr is, ein sprekk som vatnet had­
de forleti.
   Då ho stod inne i det neste, tok ho etter anden ved det
ho såg:
   Ho var midt i ein forsteina skog. Is-skog.
   Vatnet som hadde spruta her ei tid, hadde laga stammer
og greiner av is, og små-tre stakk opp or botnen mellom dei
større. Her var dg ting som ikkje kunne kallast anten det eine
eller det andre - men det høyrde til på ein slik stad, og ein
fekk ta alt som høyrde til. Ho stirde med oppspilte auge inn
i eit framandt eventyr.
    Vatnet dura langt borte.
    Romet var lyst. Inga sol kom inn her, den var vel stadig
 bak åsen sin, men dagslyset smaug inn her på mange slags
 vis i rare skimmer gjennom isveggene. Her var veldig
 kaldt.
    Men kulde tydde ikkje noko når ein var her, det skulle så
vera, det var heimen av kulden. Unn såg storøygd på skogen,
 og ropte også her eit fomlande og prøvande kallingsrop:
   - Hau!
    Her svara det ikkje.
    Ho kvakk: Det svara ikkje.
   Alt var steinhard is. Alt var framandt. Men det svara
ikkje, og det var ikkje rett. Ein kvakk ved slikt, og kjende
seg i fare.
   Skogen vart uvenleg. Romet var staseleg utan måte, men
det var uvenleg og det skremde henne. Ho såg etter ein ut­
gang like godt straks, før det skjedde noko her. Fram eller
tilbake, det tenkte ho no ikkje på lenger, den sansen hadde
ho mist.
   Ein ny sprekk å klemme seg igjennom fann ho her dg. Det
var som dei opna seg for henne kvar ho kom. Då ho var vel
igjennom møtte det henne eit nytt slags lys som ho skulle
kjenne ifrå sitt farne liv: det var vanleg dagslys.
   Ho såg seg hastig ikring, litt vonbroten, men det var den
vanlege himmelen som var over her! Ikkje noko is-tak, ein
blåkald vinterhimmel godt og høgt oppe. Ho var i eit rundt
rom med slette isvegger. Vatnet hadde vori her, men var
leidd annenstad etter.
   Unn torde ikkje rope hau! her. Det hadde is-skogen sett
ein stoppar for, men ho stod og prøvde pust-skyene sine i
dette vanlege lyset. Ho vart stadig meir frosen når ho kom
det i hug. Varmen frå turen var longe oppbrukt, varmen ho
hadde innvendes var no i desse små pust-skyene. Ho let dei
stige opp i tette, avbrotne rader.

                            45
   Ho skulle gå lenger, men tverrstansa:
   Det ropte hau!
   Frå den kanten.
   Ho sveiv rundt. Fanst ingen.
   Men innbilling var det ikkje.
   Her var det nok slik at sidan den komande ikkje ropte, så
ropte romet. Ho var ikkje sikker på at ho likte det, njen
svara med eit lågt hau! I grunnen var det ei kviskring.
   Men det gjorde godt, ho hadde nok gjort det rette, ho
vart modig av det og såg seg etter ein sprekk å koma vidare
fram igjennom i ein fart.
   Sterk og djup var duren av det stupande vatnet på denne
staden, utan å sjå det var ein nær det. Ho måtte vidare!
   Unn skalv av kulde no, men det visste ho ikkje, ho var
altfor oppspana. Der var opningen! Straks ho ville ha ein
så var der ein.
   Fort igjennom.
   Men dette hadde ho heller ikkje tenkt seg: ho stod i eit
gråtar-rom, som det såg ut.
   Med det same ho trødde inn fekk ho ein tiplande drope
på halsen. Opningen ho kom gjennom var så låg at ho måtte
gå kroket.
   Eit gråtar-rom var det. Lyset var svært veikt i glasveggene,
og heile romet tipla og gret liksom ved desse fallande dro­
pane i halvmørkret. Der hadde det ikkje bygt seg opp til
noken ting enno, dropane fall frå loftet med eit lågt plask,
ned i kvar sin vesle tåredam. Det var syndleg alt saman.
   Dei fall i kåpa og i vinterluva hennar. Det gjorde ingen­
ting, men hjartet var steintungt i ein her inne. Det gret. Kva
gret det for?
   Det måtte halde opp!
   Det heldt ikkje opp.
   Tvertimot syntest det å auke på. Vatnet kom hitover i
større mengd, tiplinga vart tidare, og det vart stridare gråt.

                              46
   Det byrja sige etter veggen. Det kjendest som hjartet ville
breste.
   Unn såg godt at det var vatn, men det var eit gråterom
like fullt. Ein vart tyngre og tyngre her, ein gjorde ikkje
anten kalla noken eller vart kalla på i eit slikt rom som
dette. Duren av vatnet kom ein aldri i hug.
   Dropane vart til is på kåpa hennar. Djupt ulykkeleg ville
ho bort. Ho virra langs veggene, og før ho visste av stod ho
ved utgangen, eller inngangen - kva visste ho om det?
   Ein utgang som var smalare enn noken av dei andre ho
hadde klemt seg igjennom, men som såg ut til å føre inn i ein
lysande sal. Unn skimta det, ho vart vill av hug etter å
koma dit, det var som det galdt livet.
   For trongt, ho kom ikkje gjennom. Men ho måtte inn.
Det er den tjukke kåpa, tenkte ho, og vrengde fort av både
skoleveske og kåpe og let sakene ligge til ho kom tilbake. Det
tenkte ho ikkje større etter forresten, galdt å koma inn!
   Ho greidde det dg no, smal og mjuk som ho var, når ho
pressa sterkt nok på.
   Det nye romet var som eit under, syntest ho. Lyset stod
sterkt og grønt gjennom både veggen og taket - så det lyfte
i ein etter å ha vori kav i gråten.


  Ja! med eitt skjøna ho det, no såg ho det tydeleg for seg:
Det var ho sjølv som gret så stridt der inne. Kva det var for,
sansa ho ikkje, men det var ho sjølv som baska i sin eigen
gråt.


   Ikkje meir å tenke på. Var berre ein stans ved døra i det
same ho steig inn i det reinsopte grønlysande romet her. Her
fanst det ikkje ein drope i taket og fosseduren var avdøyvd,
her var som skapt til å rope ut her, om ein hadde noko, eit
vilt rop om samvær og trøyst.

                             47
   Det fossa fram, ho ropte:
   - Siss!
   Då det var gjort kvakk ho, det svara Siss! frå sikkert tre
kantar.
   Ho vart ståande til ropet hadde fått blanda seg med
duren. Så gjekk ho tversover. Under dette tenkte ho på mor
si, og på Siss, og på det andre - ho rakk det på ei lita, lita
stund. Ropet hadde gjort ein opning. No klappa det saman
att.
   Kvifor er eg her? kom ho på, medan ho gjekk fram og
tilbake. Ikkje så mange steg, ho gjekk stiv og ukjenneleg
etterkvart. Kvifor er eg her? Ho greip etter løysinga på
denne gåta. I medan gjekk ho lyft og rar, halvt borte.
   Det var tett på grensa no:
    Ishanda la seg på henne.
  Ho sansa den lammande frosten herinne. Kåpa låg att ein-
stad, det var det. No fekk kulden bora seg inn i kroppen
som han ville.
    Ho sansa å bli redd, for bort til veggen for å koma ut til
den varme kåpa.
   Kvar var det ho kom inn?
   Veggen var eit berg av is, tett og glatt. Ho for til ein
annen. Kor mange vegger var her? Tett og glatt kvar ho
vende seg.
    Ho sette i med det enkle ropet:
   - Eg må ut!
   Like etter fann ho opningen.
   Men det var merkeleg, dette slottet: ho kom slett ikkje
tilbake til kåpa, kom ut i noko ho ikkje likte så særleg.
   Atter eit nytt rom. Det var verkeleg lite, og det hadde fullt
av drypande istappar hangande ned frå det låge taket, fullt
av liksom veksande istappar opp frå golvet, sundrivne veg­
ger med mange slags vinklar på, så tjukke at det grøne lyset
døyvdest. Noko som ikkje var døyvt var fosseduren, her var

                              48
han med ein gong kloss attved eller under eller kva det var
- ein vår som like i han.
   Vatnet sila etter veggene i dette romet, minte om det ho
gret i.
   Gret gjorde ho ikkje no. Kulden stoppa det opp og gjorde
tinga uklare. Det for gjennom henne mangt, men som i ei
skodd, greip ho etter det, så var der noko anna i staden. Det
for nok gjennom henne at dette her visst var farleg, ho
ville rope høgt og utmanande det ropet som høyrde til i is-
slottet:
   - Hau! Hau!
   Men det vart ikkje noko rop å kalle. Det la seg ein annen
tanke på tvers att, og det var så vidt ho høyrde ropet sitt
sjølv. Utover bar det slett ikkje, her svara berre den ville
duren. Duren sveipte alle andre lyd bort. Ikkje så farleg
med det, heller. Ein annen tanke, og ein annen kald-stråle
hadde alt hoggi det av.
   Den duren var som til å legge seg i, kom ho på. Berre
legge seg i han og bli boren avstad. Så langt ein ville - nei
så hogg det av.
   På golvet her var drypvått. Somestad var vatnet ved å
kravast. Dette var ikkje noken stad å vera på - Unn søkte
i dei uryddige veggene etter opning endå ein gong.
   Dette var det siste romet, frå dette kom ein ikkje lenger.
   Uklart tenkte ho denne tanken. I alle fall var her ingen
utgang. Denne gongen hjelpte det ikkje kva ho gjorde.
Sprekker var det nok av, men dei førte ikkje ut til noko,
einast lenger inn i is og framandslege lysblink.
   Men ho hadde då komi inn?
   Nytta ikkje tenke slik.
   Det var ikkje inn, det var ut no - og det var noko anna,
tumla ho og tenkte. Den sprekken ho var komen inn igjen­
nom var sjølvsagt ikkje til å finne att når ein skulle ut.
   Nytta ikkje å rope. Det tok duren. Ei grop av gråt låg

                             49
ferdig framfor henne, ein kunne stupe seg uti, men ho slepte
seg ikkje til. Det var gjort frå seg på ein annen stad.
   Banka det i veggen?
   Nei! her bankar ikkje i veggen. Bankar ikkje i slike is-
vegger. Det ho var på leiting etter var ein tørr flekk å stå
på.
   Endeleg fann ho ei krå der det inga væte var, der det
var tørrfrost. Der sette ho seg ned med føtene under seg,
føtene kjende ho ikkje til lenger.
   Kulden byrja no å valne heile henne, ho kjende han
ikkje så sterkt. Ho kjende seg trøytt, måtte få sitje litt innan
ho for alvor leita opp utgangen og kom seg utatt herfrå -
ut til kåpa og ut til moster og ut til Siss.
   Tankane tumla meir og meir uklare. Mor skilde seg ut
litt, så gleid ho bort dg. Og alt det andre vart ei skodd,
gjennomvovi av blinkar, men ikkje så ein heldt det fast. Var
det noko så var det tidsnok å tenke på det sidan.
   Alt var så lenge sidan, det veik unna. Ein vart slapp av
denne springinga i slottet, i alt dette rare, no var det godt
å sitje litt, no når kulden ikkje plaga ein så sterkt.
   Ho sat og knepte hendene hardt i einannen. Kvifor hadde
ho gløymt. Dei doble vottene hadde ho på.
   Dropane byrja å spela for henne. Først hadde ho ikkje
høyrt noko anna enn den mektige duren her - men no
skilde det seg ut eit plim-plam frå dei fallande dropane.
Dei tøygde seg frå det låge loftet og fall ned på istappar og i
småpyttar - og der var song i det, einstonig og uavlateleg,
plim-plam, plim-plam.
   Og kva var det!
   Ho retta seg opp, det skylte over henne noko ho ikkje
hadde kjent før, ho sette i eit rop - no hadde ho ei svart,
djup kjelde av slike rop om det skulle vera - men ho slepte
ikkje ut meir enn eitt.
   Der var noko i isen! Først hadde det ikkje form, men i

                              50
 det ho ropte, fekk det skap, lyste fram som eit is-auge der
 oppe, stod mot henne og stansa det ho hadde tenkt på.
    Tydeleg eit auge.
   Overhendig stort.
   Det vida seg meir og meir med det såg på henne. Stod kav
i isen, og fylt av lys.
   Difor vart det med det eine ropet. Det skremde ikkje
likevel når ho såg etter.
   Tankane var enkle no. Kulden hadde lamma dei bit for
bit. Auget i isen var stort og såg stivt på henne, men det
var ikkje noko å vera redd, ho tenkte berre: kva ser du
etter? Her er eg. Dimmare tenkte ho ein kjend tanke i slike
høve: eg har ikkje gjort noko -
   Ingen ting å vera redd for.
   Ho gruvde seg i hop att som før, med føtene innunder
seg, såg seg ikring til sidene, for auget kom med meir lys,
romet var tydelegare.
   Det er eit stort auge berre.
   Her er store auge.
   Men ho kjende at det såg på henne frå lysvinkelen sin,
og ho var nøydd til å lyfte andletet og møte auget fullt ut.
   Her er eg. Her har eg vori heile tida. Eg har ikkje gjort
noko.

   Etterkvart vart romet fylt av plim-plam frå dropane. Kvar
drope vart som litt av ein song. Under spela ein grov ustan­
seleg dur, og så kom det høge plim-plam! som lysare musikk
oppi det. Det minte om eitkvart som ho for lenge sidan
hadde gløymt bort, men ved det vart det kjent og roande.
   Lyset auka.
   Auget stod mot henne og gav på med meir lys. Men Unn
såg fritt mot det, let det vide seg så mykje det ville, let det
granske seg så nærgåande det skulle vera, ho var ikkje
redd det.

                              51
  Ikkje fraus ho heller. Ho hadde det ikkje godt, ho var
underleg lam, men ho fraus ikkje. Ho mintest dimt ei tid
det var fælt kaldt i slottet, men ikkje no. Ho var nokså
tung og slapp, skulle i grunnen ha hug til å sova litt, men
dette auget heldt henne vak.
  No rørte ho ikkje noken ting av seg, sat ved veggen med
hovudet lyft så ho kunne møte lyset i isen. Lyset vart blan­
kare til kvar tid og byrja fyllast med eld. Imellom henne og
auget kom dei fallande dropane i forte glimt, medan dei
laga den einstonige musikken sin.

   Berre eit førevarsel var det, heile det eld-auget - for no
vart romet med eitt logande opplyst og drukna i dette.
   Vintersola hadde omsider komi så høgt at ho slapp ned til
is-palasset.
   Den seine, kalde sola hadde likevel mykje av si kraft. Strå­
lane gjekk gjennom tjukke isvegger og vinklar og brester, og
braut lyset i underfulle mønster og fargar, så det trøysteslause
romet dansa. Istappane ned frå taket og dei som vaks opp­
over ifrå golvet, og sjølve dropane og alt dansa med i dette
lyshavet som braut inn. Medan dropane glimta og storkna og
glimta og storkna, og gjorde for kvar gong det vesle romet
ein drope mindre. Det skulle fyllast.
   Blindande lyshav. Unn hadde mist alt samband med anna
enn lys. Det stirande auget var brunni opp, alt var lys. Ho
tenkte ein slapp tanke at detta var mykje lys.
   Ho var sove-ferdig, var ho ikkje varm og? Kulde var her
i alle fall ikkje.
   Mønstret i isveggen dansa i romet, lyset gav på sterkare.
Det som skulle snu opp, snudde ned - alt var splintrande
lys herinne. Ho tenkte ikkje ein einaste gong at dette var
noko rart, det var som det skulle. Ho ville sova, var sein og
slapp og ferdig til det.
                             II
              NEDSNØDDE BRUER




              1. UNN SOM SOKK NED

Var det berre ein merkeleg draum?
   Var det Unn og eg i gårkveld?
   Ja-’
   Då svevnen var reinska bort, stod sanninga klar: Det
hadde hendt. I støkk og glede.
   No i dag var her ingenting anna enn oppattnya lengt etter
Unn. No var det å gå rakt på skolen og møte henne, i dag
kunne ein det, det hadde skift.
   Ei lita stund måtte Siss ligge og tenke på dette nye det
skulle bli heretter. Ho gjorde det høgtidsamt for seg ved å
tenke: eg er for alltid ven med Unn. Gjorde det så kostbart
ho kunne få det til.
   Ho vart ikkje spurd om noko av mor og far i dag. Ikkje
eit ord om den litt uvanlege heimkoma i går. Dei skulle vel
vente litt. Ein dag eller to. Så spurde dei som av vanvare.
På den visen brukte dei å få greie på det meste.
   Men ikkje her! Her var grensa. Ikkje eit ord om Unn
skulle noken få ut av henne. Det var altfor skjert det som
lyste i auget hos Unn, til at det skulle seiast vidare.
 Morgonen vart som ein kvar annen morgon. Siss kledde
seg godt mot kulden, tok veska og drog i veg på skolen.
   Kven ville bli først av dei? Vegen Unn brukte, støytte
ikkje saman med hennar eigen før dei var like framme ved
skolen. På sjølve skolevegen hadde dei aldri sett einannen.
   Er Unn brydd i dag? tenkte ho.

                            53
   Frosten kjendest kvassare enn noken gong. Oppe i denne
silkefine morgonskyminga skimra himmelen blå som stål. I
dag var det ingenting som skremde på sidene av vegen,
morgonmørkret var berre hyggeleg det, det kvarv sikkert og
smått. Underleg at ein trong misse sans og samling for det
om kvelden.
   Kva er det med Unn?
   Ho seier det nok ein gong. Eg vil ikkje tenke på det. Eg
vil berre vera med henne. Ho kan la vera å seia det. Det er
noko vondt, eg vil ikkje veta kva det er.

   Unn var ikkje komen då Siss skunda seg inn i det varme
klasseromet. Der var komne fleire andre. Noken sa likesælt:
   - Hei, Siss.
   Ho nemnde ikkje eit ord til dei om møtet i går. På grunn
av lappe-sendinga var dei nok forvetne, men dei heldt seg.
Dei bg venta nok på kva som ville hende når Unn dukka
opp. Siss hadde det heilt klart: Så snart Unn kom i døra ville
ho gå imot henne på ein måte så det vart kjent for alle kor­
leis det stod til. Ho gledde seg ved tanken så det prikka i
henne.
   Var ho alt annleis? Ei jente frå den gamle gjengen spurde
utan vidare:
   - Kva er det, Siss?
   - Ikke noko.
   Viste det alt på henne at ho ville gå ifrå dei og gå til
Unn som i jubel?
   Hadde dei så skarpe auge? Ja ja, det fekk så vera. Snart
var det ingen løyndom heller. På tvers av alt som var litt
leitt, måtte ho gjera det: gå til Unn og skine av kameratskap.
   Kjem ho ikkje dukkande fram snart or denne skyminga?
Som noko nytt.
   Ho var ikkje å sjå. Snart var alle så nær som Unn komne.
Læraren kom. Tida var ute.

                             54
   Læraren helsa dei god morgon.
   Men kjem ikkje Unn?
   Det vart straks fastslegi frå kateteret:
   - Unn manglar i dag.
   Dei kom i gang.
   Unn manglar i dag. Ei roleg fastslåing. Siss som var på
vakt, høyrde kanskje litt forundring i mælet då læraren sa
det. Andre høyrde sikkert ingenting. Snart mangla den, snart
den. Det vart ingen oppstuss. Det vart notert i ein tjukk
protokoll at Unn ikkje møtte på skolen i dag. Det var alt.
   Siss sat nervøs ved pulten sin.
   Ho hadde lagt merke til at Unn aldri skofta skolen. Difor
måtte det vera noko ekstra i dag. Og det sette Siss utan
vidare i samband med møtet på kammerset i gårkveld. Ville
ikkje Unn treffe henne i dag rett og slett? Var ho sd brydd?
   I frikvarteret prøvde Siss å vera som vanleg. Ingen sa at
ho ikkje var det, så det lykkast visst. Ingen nemnde heller
med eit ord den som skofta, ho var utanom likevel.
   Skoledagen gjekk sin gang. Den seine vintersola kom fram
og lyste det ho kunne i rutene. Siss venta berre på at sola
gjekk ned og at dagen vart slutt - så ho kunne koma av stad
og få høyrt etter Unn. Dagen kjendest lang.
   Over middag dimdest sola. Alt før ho skulle gått ned på
sin korte bane, var ho gøymd av sky-slør. Eit slør som fort
gjekk over i grå, ulne skyer.
   Han på kateteret fortalde:
   - Ja, det er varsla anna ver i ettermiddag. Det er til og
med varsla snø.
   Snø.
   Første gong i år.
   Stutt og stort. Snø.
   Det let på ein eigen måte. Alle her i romet var uendeleg
vel inne i kva ordet stod for. Ein stor part av livet liksom.
Snø.

                             55
   Kateteret heldt fram:
   - Så sprekk vel endeleg kulden dg.
   Og heldt fram:
   - Men så kjem det snø på isen.
   Ein augeblink tenkte dei eitkvart syrgjeleg. På gravferd
eller noko. Det let slik. Vatnet var stålblankt og svart for
siste gong. Det hadde vori eit kaldt, men herleg skeiseleven
no i lang tid. I dag skulle det vera slutt, i dag kom snøen.
   Då dei kom ut etter neste time, byrja isen alt å kvitne.
   Her i skolegården var marka like berr, men lufta var grå
og ein kjende noko usynleg krisla mot andletet om ein lyfte
det. Den svære isflata var alt kvit. Den slette spegeiflata
tolte ingenting, fanga opp snøkorna lenge før noko anna
gjorde det.
   Merkeleg så fort det gjekk å øydelegge ein ting. Isen slett
og kvit og død.
   No kom det då endeleg fram, dette med Unn. Då dei vart
kalla inn til neste time:
   - Veit nokon kvifor Unn ikkje er på skolen i dag?
   Ingen såg vel den rykken det gjekk gjennom Siss. Det var
alt over. Dei såg på einannen, ingen gjorde teikn at dei
visste noko.
   - Nei, vart det endeleg svara, i største sanning.
   Læraren sa:
   - Eg har liksom venta i heile dag at ho ville koma til sist.
Dette er så ulikt henne. Men det må vel vera så ho er blitt
sjuk.
   Dei skjøna at Unn var viktigare her enn dei til dagleg
rekna med. Kanskje visste dei det likevel. Hadde nok høyrt
kor skarp ho kunne vera. Men ho stod der borte og heldt
seg utanfor. Vart ho med på noko ein hende gong, så var
det slutt att med same, og så stod ho som før og var litt
hoven, eller kva ho var.
   Dei såg blåøygt opp på kateteret.

                              56
   No vart Unn rost, høyrde dei.
   Læraren såg langs radene:
   - Er det ingen som er veninne med Unn og veit om ho
kanskje er sjuk? Ho har ikkje vori borte ein dag sidan vi
byrja i haust.
   Ingen svara, Siss sat verkte.
   - Er ho sd einsam? sa læraren.
   - Nei ho er ikkje det!
   Alle snudde seg mot Siss. Det var ho som hadde sagt det,
eller nærast ropt det. Ho sat og sprutraud på plassen sin.
   - Var det du, Siss?
   - Ja, det var det.
   - Kjenner du Unn?
   - Jæ
   Dei hine såg tvilande ut.
   — Ja, veit du så kva som er i vegen med henne i dag?
   - Har ikkje sett henne i dag!
   Siss såg så uvanleg ut at læraren måtte ta seg meir av
dette enn det hadde vori meininga. Han kom bort til henne:
   - Du sa at -
   - Eg sa at eg er veninne med Unn, kom det frå Siss før
han fekk tala ut.
   Så veit de det, tenkte ho. Noken som sat i nærleiken hen­
nar såg ut som ho ville spørje: når vart du det då? Difor
la ho til, trassig:
   - Det vart eg i gårkveld. Så veit de det!
   - Kjære vene, sa læraren, vi har då ikkje gjort deg noko,
Siss.
   — Nei, men.
   - Men i gårkveld var altså Unn i orden.
   - Ja det var ho.
   — Ja vel. Men då kanskje du går innom hos henne på
heimvegen og høyrer kva som står på. Eg veit ho har sin
eigen skoleveg, men du kan vel ta den vesle ekstrasvingen?

                            57
   - Ja, sa Siss.
   - Takk skal du ha.
   Dei hine såg forundra på Siss, og spurde i siste frikvar­
teret:
   - Kva er det du veit om Unn?
   - Veit ikkje noko.
   - Det trur vi ikkje. Vi ser det på deg at du veit noko.
Læraren såg det dg på deg.
   Dei var litt ampre. Hadde ikkje fått svelgt at Siss liksom
gjekk over til Unn slik utan vidare. Dei såg godt nok på
henne at ho hadde eitkvart ho ikkje ville ut med.
   - Vi ser at du veit det, Siss.
   Ho såg hjelpelaust på dei. Med eit slag var her ein eller
annen merkeleg ting om Unn som einast Siss visste.



   Dei var på heimvegen. Over dei sletna himmelen. Enno
var det berre ei risling, det som kom ned^ Siss gjekk først i
lag med fleire. Ho såg på dei kva dei tenkte: kva er det ho
veit om Unn?
   Dei kom dit Siss måtte svinge av. Dei stansa alle saman,
og på ein eigen måte i dag. Dei var krenkte. Siss var skuld
i det.
   - Kva er det? sa ho skarpt.
   Dei let henne gå.
   Ho skunda seg alt ho orka innover vegen mot den vesle
stoga.
   Så - der var det: snøveret.
   Snøveret slepte seg laus. Lufta hadde mildna no i kvel­
dinga, no kunne det bli snø som vera skal. Det gauv ned
over eit stivna lende. Hard jord og stivna lier. Det var like
før Siss kom fram til mosters hus. Då ho kom fram, var
tunet alt kvitt.
   Ingen å sjå.

                             58
   Kva er det eg veit om Unn?
   Dei trur det er noko.
   Det er dg det, men. Det er for Unn og meg. Ja og så kan­
skje for Gud, la ho til for å vera sikker, og stirte ut i drevet.
   Ein viktig liten stans på vegen.



    Gjennom drevet såg ho moster koma ut straks ho sjølv var
 inne på tunet. Kva i all verda tydde det? No merkte ho at
 ho gjekk her og var ille ved på førehand - og der kom
 moster ut, hadde stått på utkikk, kva skulle det vera til?
    Siss sette i nokre lange hopp gjennom det silande snø-
 veret - den første som sette sin fot i dette nye teppet. Moster
 stod lita og einsam, stussleg å sjå gjennom snøfillene.
    - Er det noko med Unn! halvt ropte ho før Siss var komi
 fram til trammen.
    - Kva? sa Siss gapande.
    Detta vesle ufattelege hogget.
    Ho måtte snu alt saman omkring. Det hadde stått på
hovudet.
   - Eg spør kvifor du kjem, og ikkje Unn?
    Så var det berre å sleppe fælska fri:
   - Ho er vel heime, Unn, vel?
   Dei mørke lukene stod med eitt gapande opne. Rådlaus
spørjing frå båe sider. Hastig søking i hus og skur til ingen
nytte.
   Rådlaus springing. Telefon var der ikkje i huset, men
ikkje langt borte heller, moster sette av stad til telefonen for
å ringe rundt.
   — Det blir mørkt før vi rekk å gjera noken ting, sa moster
då ho Ia på sprang.
   Siss sprang heim til mor og far. No hadde ho bruk for dei,
for eitkvart ord frå dei. Snøen sila og det første mørkret
byrja vise seg.

                              59
   På ny sprang Siss denne vegen. No i nysnøen var han som
flunkende nyskapt. Ho møtte ikkje ein bil, der var ikkje eit
spor. Ho tenkte ikkje noko om sidene av vegen, berre på å
koma heim, varsle.




                     2. VAKENATT

Unn er sokken ned.
   Her mørknar.
   Det må det ikkje!
   Men det tidlege mørkret let seg ikkje stanse av lause og
ville ynske, det fylte istaden fort på og tetna til.
   I ein vid krins var folk no varsla og var komne for å søke.
Lykter var det for lite av, og kvelden og snødrevet gjorde
søkinga til ei rådlaus vavring. Lykteskin og lange rop på
Unn drukna i snø og aukande mørkt. Folk gjekk i linjer -
imot seg hadde dei ein vegg av natt. Den veggen skulle dei
bryte sund. Dei gav seg ikkje på det heller, braut veggen
sund etter evne.
   Unn var sokken ned.
   Hadde endå denne snøen komi i gar, sa leitarane, så
hadde det vori sporsnø. No kom han akkurat for seint og
gjorde vondt verre.


  Siss var med i tummelen. Ingen ansa på det til å byrje
med. Ho sprang med ein klump i halsen. Ho hadde hatt ein
stutt strid heime før ho fekk lov.
  - Eg vil vera med, far!
  - Det er ikkje for ungar å flyge ute i natta og uveret, sa
far hennar medan han sjølv stelte seg i stand i all hast.
  Ho hadde truga vidare.

                              60
    Så kom eit sjølvsagt spørsmål:
    - Korleis var det i gårkveld då du sat med Unn, var det
noko særskilt?
    - Nei, sa Siss blankt.
    - Ja, kva sa ho? spurde mor og blanda seg i. Du var litt
rar då du kom heim. Kva sa ho?
    - Det seier eg ikkje! sa Siss, og hadde dermed sagt noko
ho skulle få angre bittert. Høyrde ho hadde alt sagt for
mykje. Det vart gripi før det kom nedpå.
   - Herregud, sa ho noko så du veit kvifor dette her er
skjedd?
   - Nei eg veit ingen ting om det, så!
    Så heldig at dei kom til å spørje bakvendt for seg, så ho
kunne seia nei med godt samvet. Eg rømde då Unn ville
til å fortelje, visste ho.
   Mor kom og sa:
   - Eg trur ho heller får bli med der ute. Vi veit ikkje kva
dette er. Du ser korleis ho tek på veg.
   Siss vart med. Til å byrje med tumla der fleire av klasse­
kameratane i sjauen, men dei vart heimsende. Siss heldt seg
til kanten så ho ikkje vart sedd anna i skimt.
   Det var snart natt. Dei skulle leite for det, natta igjennom,
om det trongst. Unn måtte ikkje bli liggande ute.
   Kvar skulle dei leite? Alle stad. Anna rettesnor fanst ikkje.
Huset av moster stod som sentrum. Moster sjølv forkomen.
Nokre karar var just innom hos henne og søkte råd. Gissing
hit og dit.
   - Opi vatn, vart det sagt.
   - Opi vatn? Det finst ikkje anna inne ved storelva. Ho
har vel ikkje sett der innover.
   - Kva skulle ho der?
   - Kva skulle ho nokenstad?
   - Men vegen tenker eg på. Bilane som kan vera både
det og det.

                              61
  Vondt og stilt litt, i denne mumlinga frå mann til mann,
der hjelpsame folk gjekk ute i natta og ingenting såg. Vegen.
Den evig usikre og opne vegen. Dei ville helst ikkje tenke
på det.
  - Det er longe ringt i alle leier, vart det sagt fort om
vegen.
  - Men det er noko anna: Fossen, den svære isgreia som
har laga seg der. Det skal ha vori tale om ein skoletur dit.
Kan Unn ha fari dit på eiga hand, og så villa seg bort?
  Moster blanda seg inn:
  - Men skofte skolen for det? Det ville likne lite på Unn.
  - Kva ville likne henne då?
  - Har ho veninner?
  - Ho har ingen. Ho er ikkje slik. Her var ei i går for
første gong sidan ho kom til meg.
  - Så? Akkurat i går? Kven var det?
  - Ho der, Siss. Men ho kan ikkje fortelje noko i dag. Eg
har spurt. Endå var det noko ho ikkje ville ut med. Eit eller
anna jente-knis, tenker eg. Eg såg det på dei då Siss gjekk
heim att.. Men det er ikkje noko.
   Den forkomne moster stod i snøen utanfor huset sitt og var
heilt ubrukeleg som leiar. Men vart endå midtpunktet.
  - Kvifor kom snøen etterpå? sa ho. Akkurat tett etterpå -
  - Det brukar vera slik, svara noken mismodig.
   - Nei, sa moster.


   Det lyste i alle hus i natt. Trakka på alle veger og imellom
dei, i nysnøen. Lykter blinka halvblinda av drevet inne i
skogsnar og på moar. Rop steig, men dei nådde ikkje langt.
Stappmørkret hindra rop å trenge fram.
   I morgon når det lysna ville det vera meir von om å finne
noken, vart det sagt. Men det kunne på ingen måte ventast
til då.

                              62
   Siss hadde falli saman i eit holt. Ho var aldri lenger unna
enn ho såg lykter og høyrde tummel. Far hennar hadde ein
slags kontakt med henne, men ho heldt seg godt til kanten.
Ho fall brått saman i eit holt ved tanken på Unn.
   Kvar er Unn!
   — Hei der! vart det ropt i nærleiken, ho sansa ikkje meir
på det, her var fullt av rop.
   Hadde falli saman. Ikkje av trøyttleik, men av annen
armod.
   Måtte ikkje vera noko med Unn —
   I det same var det steg like bak henne. Ho snudde på
hovudet og såg ein ung mann i skinet av lykta han bar. Såg
andletet hans, der gleden steig blank og varm mot henne:
   - Hei der!
   Ho berre trykte seg i hop ved ropet hans. Men no var han
frammed.
   — Nei du! sa han. Du tenker vel det dg du. Her skal du
ikkje sleppe unna!
   Ho fekk eit par sterke armar kring seg, kjende korleis dei
skamklemde henne i ein styrlaus glede.
   - Visste eg det ikkje at eg skulle finne deg - det kjende
eg på meg!
    Ho skjøna.
   - Men det er ikkje eg, så!
    Han lo.
   - Det skal du få meg til å tru. Men eg syns forresten at
du driv dette for vidt -
   - Eg seier det er ikkje eg! Eg er med og leitar etter Unn
eg dg.
    - Er det ikkje Unn? sa den framande, og slokna.
    Det let så herleg, men ho måtte seia:
    - Nei det er Siss dette.
    Dei sterke armane slepte henne så skarpt at ho fall mot ein
 stake og slo seg. Guten sa sinna:

                              63
  — Du får halde opp å tulle slik her! Alle må tenke det
er du.
  - Eg må vera med eg, så. Eg kjenner henne. Kjenner
Unn.
  - Jaså, sa han mildare.
   Ho var ikkje sinna på han, ho heller.
   - Slo du deg?
   - Nei aldri det grann.
   - Eg ville ikkje heller det - men eg såg du slo deg.
   Ei lita glede midt i elendet.
   - Men du må ikkje gå her og narre folk på denne måten,
når du er ein jentunge akkurat som den vi skal prøve å fin­
ne. Det er ikkje for moro vi går her. Du må gå heimatt med
ein gong, sa han og var på veg til å bli morsk att.
   Siss vart trassig. Ein skulle ikkje tala til henne som til eit
uvelkomi barn ein vil ha unna. Ho sa tankelaust:
   - Det er berre eg som kjenner Unn. Vi var saman i går­
kveld.
   Vart han slegen av det? Nei. Han spurde ende fram og
halvt uvillig:
   - Veit du noko då?
   Ho såg på han. Der var ei lykt tett imellom dei så dei
godt såg auga av einannen. Han slo sine runde ned og gjekk
sin veg.

   Siss fekk angre på slike tankelause ord. Stemninga her var
oppjaga. På ein to tre var ho inndregen i eit gam ho sjølv
hadde laga. Det spurdest snøgt som eld at jentungen Siss
visste noko.
   Minuttane var dyre her. Om ikkje lenge hadde ho ei tvin­
gande hand kring armen sin. Men dette var ingen ukjend
gut med snilde kule-auge, det var eit steinhardt andlet hos
ein mann ho kjende. Det var steinhardt og skremt no i natt,
ikkje elles.

                               64
   - Er du der, Siss? Du får koma med meg.
   Siss var nåmen.
   - Kva skal eg?
   - Du burde heim. Du har ikkje lov å flyge her på denne
måten. Men det er noko anna dg, sa han og fekk henne til
å skjelve.
   Handa var hard, ho hadde å fylgje med.
   - Eg har fått lov av far min, det veit ikkje du noko om,
sa ho trassig. Og eg er ikkje trøytt.
   - Ja, kom no. Vi er eit par-tre som vil tala med deg litt.
   Nei! tenkte ho.
   Mannen slepte taket då dei var framme ved to andre
leitarar - som ho dg kjende. Dei var frå næraste krins. Ho
skjøna alt kva dette tydde.
   - Veit de kvar far er? spurde ho for å stive seg opp imot
dei.
   - A han er vel ikkje så langt borte. Men høyr her, Siss.
Du har sagt at du veit noko om Unn. Du var saman med
henne i gårkveld, har du sagt.
   - Ja, det var eg. Eg var heime hos henne ei stund.
   - Kva var det Unn tala om?
  - A -
  - Kva er det du veit om Unn?
  Tre par auge stod strenge på henne i lykteskinet. Det var
vanlege gode grannar. No var dei skremde og harde som stein.
  Ho svara ikkje.
  - Du får svara. Det kan gjelde livet for Unn.
  Siss for til.
  - Nei!
  - Du har sagt at du veit noko om Unn, ikkje sant?
  - Ho sa det ikkje! Ho sa ingen ting om dette.
  - Kva dette?
  - At ho ville nokenstad.
  - Unn kan ha sagt noko som kan hjelpe oss i leitinga.

                             65
    - Nei, det kan det ikkje.
   - Kva fortalde Unn deg?
   - Ingenting.
   - Skjønar du at dette er alvor? Vi spør deg ikkje for å
 plage deg, vi spør for å finne Unn. Du har sagt at -
   - Det var berre noko eg sa!
   - Det trur eg ikkje. Eg ser på deg at du veit noko. Kva
sa Unn?
   - Det kan eg ikkje seia.
   - Kvifor det?
   - Fordi det ikkje var slik, ho sa det ikkje! Og ho sa ikkje
eit ord om at ho ville gøyme seg bort.
   - Nei nei, men like vel -
   Ho sette i eit skrik:
   - De kan la meg vera!
   Dei stoppa med eit rykk. Det let for farleg når Siss skreik
opp på den måten.
   - Gå heim då, Siss. Du er heilt ferdig. Mor di er heime,
tenker eg.
   - Eg er ikkje trøytt. Eg har fått lov å vera med. Eg må
vera med.
   - Må du?
   “ Ja> eg synest det, så.
   - Vi kan ikkje spille tid med dette. Det var leitt at du
ikkje vil fortelje noko. Det kunne vori ei hjelp for oss.
   Nei, tenkte ho. Dei gjekk ifrå henne.
   Ho kjende seg tom og underleg i hovudet. Det var grei
veg heim, men ho måtte vera med i heile natt. Ho vingla
på som før, i nærleiken av lykter og inn i mørkret som
gøymde henne att. Atter vart ho stansa. Av ein ny mann.
Han undra seg ikkje over at ho var her, til det var han for
oppteken.
   - Der er Siss, eg må få spørje deg noko: Ville Unn gå og
sjå den isen i fossen, trur du?

                             66
   - Veit ikkje.
   - Var det planar om ein slik tur for heile skolen?
   - Ja det var det.
   - Ho nemnde ikkje at ho ville gå der åleine? Ho brukar
å gå åleine, veit du.
   - Ho sa ikkje det!
   Detta var vel ikkje så pressande, mannen var svært var­
sam, men det var over grensa for Siss no, skulle ikkje stort
til lenger - no stod tutinga bitter og strid ut i snødrevet.
   - Uff då, sa mannen, detta ville eg slett ikkje.
   - Vil de dit? fekk Siss fram.
   - Ja det må vi, og no med ein gong, det er sikkert. Sidan
det just har vori tale om det på skolen. Det kan tenkast,
sa han, at Unn har funni på å gå dit, og så gått seg vill. Vi
kjem til å gå langs elva frå osen av.
   - Ja, men då -
   - Takk for hjelpa, Siss. Skal ikkje du heller heim no?
   - Nei, eg vil bli med til elva!
   - A nei. Ja det lyt du tala med far din om, eg trur eg ser
han straks derborte.
   Ja, der var far. Ivrig og hard, som dei andre.
   - Eg vil vera med. Du har sagt eg måtte.
   - Ikkje no lenger.
   - Eg er like sterk eg som de, til å gå! sa ho høgt i flokken,
den travle, spente flokken - og kjende sin eigen kropp sperre
seg til.
   - Det er ho sikkert, sa noken som likte at ho stod heit
og ivrig.
   Far våga ikkje seia imot lenger, slik som Siss såg ut i
denne stunda.
   - Jaja, det er kanskje sant at du held ut. Eg får gå innom
ein stad og ringe til mor di som sit og ventar.

                               *

3. Is-slottet                 67
   Ein stor flokk drog i nattemørkret av stad til elva. Bort­
over langs stranda mot elve-osen. Dei spreidde seg utover
med dei gjekk, men heldt nøye samband. Det snødde ikkje
så sterkt no, men sila likevel mot andletet på ein stadig, og
snøfarct var alt såvidt djupt at det tyngde gangen. Det
kjende ikkje Siss, ho var fylt av nytt mot.
   Omtrent alle hadde lykter. Det var ein stor, vandrande
lysflekk som blakra og glimta over haugar og nes på veg til
osen. Det var rart å sjå, det var rart å gå midt i flokken.
Siss var fylt av nytt mot.
   Vatnet kvarv bortover i natta som ei kvit snøvidde. Sterk
som berg var isen - så der hadde det ingenting hendt. Ut­
over ville isen kunne dei ikkje tenke seg Unn var faren.
   Dei vassa og gjekk. Siss heldt seg nær far sin, no då ho
var godkjend.

   Dei kom fram til osen. Lyste på det opne, svarte vatnet
som gleid der stilt fram unna iskanten og vidare utan ein lyd.
Mennene såg nøye i det svarte vatnet, det verka nifst. Dei
såg ikkje det fine her. Langt nede ein stad var fossen, utan­
om høyrevidd i denne tummelen.
   Straumen gjekk djup og still. Flokken dela seg til kvar av
sidene.
   Snøveret hadde auka att, det sila mot lykteglaset, bråna
der og gjorde skinet upålitande, var i det heile til plage.
Der var ein unggut med, som vel var altfor nervøs og opp­
spilt over alt dette, og han glefste mot det plagsame snøveret
med kvite tenner i munnvikene:
   - Haldt opp!
   Straks heldt det opp. Slutta som om sekken brått var tom.
Guten kvakk og likte seg ille, såg fort etter om nokon hadde
lagt merke til det. Nei.
   No då snøveret ikkje fylte, djupna her - no såg mennene
først kva for ei stor, still natt det var.

                             68
   Siss stod ved den lydlause straumen unna iskanten. Her
nedi kunne det gøymast og sugast avgarde kva det skulle
vera. Ikkje tenke på det.
   Dei byrja å gå på kantane av elva nedover, i stranda og
innover i haugane. Lendet halla, elva fekk munn og mæle.
   Hast. Dei for over stokk og stein. Men dei skulle dg sjå
nøye etter.
  Det urolege, hoppande fylgjet av lykter heldt lag tvers-
over straumen - det blinka der i harde kniplingskantar av is.
Vatnet var svart imellom. Skimtet frå lyktene rakk ikkje
langt utpå. Derutpå var berre det djupe ukjende. Langt
nede høyrdest fossen så vidt no.
   Ingen ting var å sjå i elvekantane.
  Det veit vi dg det, men. Det er slik med leiting.

   Eit rop frå den første som kom ned:
   - Nei kom!
   Straks såg alle det. Straks såg Siss det. Ingen av mennene
her hadde hatt tid til å ta noken morotur til fossen som det
var slik tale om i haust. Det var dg i den siste tida at is-
slottet hadde auka så veldig. Ved si eiga bygging i kulden
hadde vatnet større bygge-evne etterkvart. Mennene strekte
ut lyktene sine oppe på foss-hogget og var slegne over det dei
såg.
   Siss såg på dei, på slottet, natta og lyktene - ho skulle
aldri gløyme denne ferda.
   Flokken gjekk ned fossbakken på båe sider. Kravla ut på
is-svullane, lyste inn i alle krinklar dei kom til.
   Slottet vart dobbelt så stort i dette usikre lyset. Fossen var
ein høg foss, og vatnet hadde bygt frå grunnen like til topps.
Mennene lyste utover dei slette, blinkande sidene. Harde og
stengde var dei, snøen hadde ikkje fått fest seg anna rasa
ned ved foten. Oppe på toppen derimot, i klufter mellom
taggane og kuplane, der låg snøen og dekte til. Lykteskinet

                               69
flimra berre eit stykke oppover sidene - lenger oppe gråna
isvegger i mørkret. Djupt inni, som eit trugande dyr, dura
den sjølv-innstengde elva.
   Men slottet var mørkt og sløkt, det kom ikkje noko lys
innanfrå. Mennene fekk ikkje sjå korleis der var inne i sa­
lane, deira eigne lykter nådde ikkje fram. Likevel: Her vart
dei fortrolla, dessa leitarane.
   Vatnet dura inne i slottet, slo seg til skum mot berggrun­
nen og kom fram att som skum og sprut, fram unna tårn og
sider, samla seg og vart den same mektige elvestraumen som
før, hasta vidare. Kor langt kunne ein liksom ikkje veta ved
tettpakka midnatt.
   Ingen ting å sjå anna enn slott og elv og stordom.
   Slottet var attleti.
   Siss såg etter om mennene var vonbrotne? Nei. Ingenting
viste på dei. Det kom dg an på kva ein tenkte ein fann. Det
var just det alt kom an på.
   Men mennene stod her.
   Korleis er her laga i grunnen?
   Ingen ensa Siss no, dei let henne fylgje far sin. Vende seg
aldri til henne med spørsmål. Dei berre dreiv på og søkte.
Ingen kunne ha komi lenger inn i ismassene enn dei sjølve
kom. Dei kunne møtast i snøen oppe på kuplane inn frå kvar
si side, rope i fosseduren og rådslå.
   Eit rop:
   - Her er ein opning likevel!
   Dei skunda seg. Det fanst ein nærepå gøymd inngang
mellom grøne vegger. Dei par smalaste trengde seg inn med
lykta i veret.
   Ingenting der heller. Einast ein ispust som gjekk til merg
og bein, mykje kaldare enn ute. Ute var mildt no. Eit is-
kammers, ingen fleire op å finne. Bakom mol den blinde,
evige duren.
   Dei ropte til einannen i det durande kammerset, at her

                             70
var ikkje noko! Lyste endå ein gong rundt, fann ein sprekk
smalare enn ei hand, og med vatn suklande i kantane.
    Ingen ting.
   Dei pressa seg ut att til dei andre.
   - Ingen ting, melde dei.
   - A nei —
   Mennene såg rådlause på det ville is-bygget som reis i
veret. Det var alvorlege folk i natt. Han som hadde teki ei
slags styring av det heile sa:
   - Dette blir vi ikkje ferdige med snøgt.
   Dei visste ikkje kor langt og vidt han meinte. Kjende vel
det uskjønlege her, kvar og ein. Siss såg på far sin. Faren
hadde ikkje teki det minste styring, var berre med.
   Men der var ein i flokken som uventa gjekk bort til den
slitne Siss. Ho var nok litt sliten, ja mykje sliten etterkvart
- men så oppspilt at ho gløymde det. Ho såg redd på man­
nen, det var nye spørsmål, skjøna ho.
   - Nemnde Unn noko om at ho ville hit?
   - Nei.
   Faren trødde til og sa skarpt:
   - No må dette vera slutt! Siss skal ikkje pressast meir.
   Han som hadde styringa kom dg, og sa fort og avgjort
til spørjaren:
   - Siss har sagt det ho veit.
   - Meiner eg dg, sa faren.
   - Orsak, sa spørjaren og drog seg unna, eg meinte vel
endeleg ikkje noko gali.
   Siss såg takksam på dei to strenge mennene. Styraren sa:
   - Vi fer over det heile ein gong til. Her er så mange kluf­
ter ho kunne glide nedi - om ho var her, og kom på å klive.
   Ingen sa nei til det. Sette i gang. Det ukjende is-slottet
hadde ei stor dragande makt som dei var dei rette til å ta til
seg og la seg binde av, i den tilstand dei var.
   Over ein gong til.

                              71
   Siss stod att nede ved foten og såg korleis is-slottet fekk
liv. Mennene gjekk mot det frå alle sider att. Lyktene virra
i dei uryddige krokane, oppe mellom toppane og gjennom
kniplingsverket. Det var ikkje berre eit slott, det likna dg eit
slott i lysande fest, endå lyset var utanpå.
   Heilt open tok Siss dette natt-biletet inn, opplyft ved å få
vera med, gjennomskjeken fordi det galdt Unn. Ho gret ein
grann så ingen såg det, det var ikkje noko gjera ved.
   Ho skulle i alle høve halde ut, tenkte ho. Heim att herfrå
skulle dei ikkje. Etter slottet skulle dei vidare nedover langs
elva, til at elva der vart oppslukt av eit nytt islagt vatn. Så
svært langt var det ikkje, denne fossen låg omtrent midt
imellom dei to store vatna.
   Mennene dreiv på. Dei hadde livet og lyset med seg. Her
var ei ukjend borg dei oppsøkte, og det såg ut som dødens
borg. Slo ein på veggen med staven, så var det hardt som
stein. Slaga spratt av og det dirra i armane. Ingenting opna
 seg. Dei slo likevel.



          3. FØR MENNENE DREG BORT

Dei dreg ikkje, dei ventar.
  Dei kjem ikkje laus.
  Uskjønleg ris is-bygget over dei, har makt, kverv med
toppane sine oppe i mørkret og vinter-draget. Som ferdig til
å stå i uendelege tider - men tida er tvertimot forvillande
stutt, det stuper ein dag når flaumane går.
   I natt held det mennene fast. Dei blir her lenger enn dei
har lov til, i det ærend dei er.
   Dei veit kanskje ikkje om det. Dei er ut-trøytte, men
kan ikkje få gjort seg ferdige. Kan ikkje gjera som dei vil
med ferdig og uferdig. Det stengde is-slottet har liv.
   Dei har sjølve lånt det livet. Lys og liv til den døde is-

                               72
blokken, og til den stumme tida etter midnatt. Før dei kom,
stod fossen og dura trøysteslaust i blinde, og iskolossen var
berre den ferdige stumme døden. Dei visste ikkje kva dei
hadde med seg før dei var fanga inn av spelet mellom det
som var og det som kom.
   Men det er ikkje det heller.
   Det er noko hemmeleg her. Dei finn fram sorger dei måtte
ha og plantar dei inn i dette nattspelet med lys og døds-
aningar. Det blir betre og dei dårar seg til ei sterk lokking
ved det. Dei spreier seg kring i is-vinklane, lyktene skyt
tverrblink, kjem inn i lyset frå andre brester og prismer -
heile nye bolkar opplyste, og like fort stengde for godt att.
Dei kjenner så godt att dette, at dei skjelv. Her er utrygt,
men ein vil det, ein må vera i det. Er her ein opning, er det
berre fordi det synest så.
   Mennene er nøydde til å gå bort herfrå, men dei gjer det
uvillig.
   Mennene spelar bort seg sjølve her ved is-palasset. Noko
har overteki dei liksom, dei søker rundt seg som i feber, etter
noko dyrt som er komi i ulykke, men dei er sjølve inniblanda.
Dei er slitne, alvorlege menn og gjev seg over som offer for
ei fortrolling, og seier: det er her. Dei står ved foten av is-
murane med hardspana andlet, det er ferdig til å bryte laus
ein sorge-song framfor det stengde, dragande slottet - hadde
ein einaste av dei vori vill nok til å byrje, så hadde alle
stemt i.
   Den unge jenta Siss står ser på dei med open munn,
skjønar at det er noko. Ho ser dei er ferdige til å stemme i.
Ho ser far sin stå ferdig. Han ville stemt i. Siss ville stått
frysande og høyrt på, og venta at murane ville springe sund.
Ho står her støkt over vaksne menn.
   Men den eine ville manglar, så songen bryt ikkje fram.
Dei er trufaste søkarar, sine hemmelege rom greier dei like­
vel å stenge og styre.

                             73
  Leiaren seier: Far over ein gong til. Han er sjølv midt i
det, kunne sjølv gjort uventa ting. Dei veit med seg at tida
er kostbar. Mødesamt kliv dei på den glatte isen og på det
nedsnødde taket der ein aldri ser det slag. Vatnet med sine
dulde botnar glid fram unna slottet og vidare. Dei og må
vidare. Leiaren seier - Vi får gå. Han kunne sjølv stemt i
den opprivande songen.




                         4. FEBER

Unn stod i døra og såg inn.
 Men var ikkje Unn borte?
 Nei. Unn stod i døra og såg inn.
 - Siss?
 - Ja, kom vel -
 Ho nikka og kom heilt inn.
 - Kva er det, Siss? spurde ho, men med eit anna mæle.
Ho endra seg, det var slett ikkje Unn, det var mor.

   Siss låg i senga si i det vesle kammerset, men elles var det
uklart. Ho såg Unn og så var det mor. Ho tumla i ei skodde.
   - Du er ikkje bra, Siss. Du har høg feber.
   Mor tala i den tolmodige tonen.
  - Det vart for hardt for deg i natt derute i skogen, for­
talde ho. Du kom heimatt sjuk, veit du.
   - Men Unn då?
   - Unn er ikkje funnen, det eg veit. Dei er ute og leitar.
Og du kom altså heim att sjuk i dag tidleg.
   - Eg var med i heile natt!
   - Du var nok det, men du tolte det ikkje.
   - Vi var ved den store isen i fossen, og ved elva dg - men
så minnest eg ikkje meir.

                              74
  - Nei, det var lite greie på deg då far din kom heim med
deg. Du gjekk i alle fall sjølv, på ein måte. Så kom dok*
toren og -
   Siss braut av:
  - Kva er det no då? er det kvelden?
  - Ja no er det kvelden att.
  - Far då, kvar er han?
  - Ute med dei som leitar.
   Så er han nok sterkare enn eg likevel, tenkte Siss, som
noko ho likte.
   Mor heldt fram:
  - Klassekameratane dine har bg vori ute i dag. Det har
vori stengt på skolen.
   Høyrdest rart. Stengt. Det har vori stengt. Ho låg tumla
med det.
  - Det var så likt Unn som stod i døra. Ho kan ikkje vera
langt borte, trur eg.
  - Det veit ingen av oss. Men ho var nok aldri i døra. Du
har sett mangt i dag du. Du har i alle fall rørt om mykje
og mangt.
  Kva var dette? Med eitt var ho som naken og drog over
seg.
  - Kva har eg!
   Ho måtte dekke over med eitkvart, måtte setje i med noko.
  - Unn er ikkje død!
   Mora svara tolmodig:
  - Nei, det er ho sikkert ikkje, ho blir snart funnen. Ho
kan vera funnen alt.
   Mora såg varsamt prøvande på Siss:
  - Og dersom du hadde eitkvart som -
   Siss sovna så fort ho kunne.

  Ho sovna elles verkeleg om ei stund.
  Då ho vakna att måtte det vera betre med feberen. Ho

                            75
såg ikkje anna det ho skulle, her i kammerset. Ho ruska litt
på seg - og ved første knest eller dunk kom mor hennar
inn att.
   - No har du sovi lenge. Det er langt på kvelden. Du har
sovi stilt og godt.
   - Er det langt på kvelden? Kvar er far?
   - Ute og leitar.
   - Er det ingen ting?
   - Nei. Dei finn ingen ting, og ingen kan gje noka rett­
leiing. Moster hennar veit ikkje noko. Dei veit ikkje ut eller
inn, Siss.
   No var det her att, detta som ville øydelegge henne. Ho
var i hendene på det, og var verjelaus. Ho visste ikkje noko
som kunne hjelpe noko!
   — Far var innom no med du sov. Han ville spørje deg om
eitkvart, men sidan du sov torde vi ikkje bråke. Det var
mykje om å gjera, sa han.
   Mor hennar hadde nok inga aning om kor nær breste-
punktet her var.
   - Høyrer du, Siss?
    Gjekk ikkje an å sovne att heller no. Kva er det eg har
sagt når eg ikkje visste til meg! Har eg sagt noko?
   — Siss, prøv om du kan minnast kva Unn og du verkeleg
 tala om. Kva ho sa til deg.
    Siss låg og knytte hendene kring sengeteppet, kjende eit­
 kvart framandt nærma seg. Mora heldt fram.
    — Det var det far din måtte få veta, sa han. Ikkje berre
 han, alle som leitar lyt få veta om du kan gje dei ei slags
 rettesnor.
    - Det er ingen ting, har eg sagt!
    - Men er du sikker på det, Siss? Du har sagt ein god del
 som seier mot deg no under feberen. Du har nemnt under­
 lege ting.
    Siss stirte redd på henne.

                              76
   - Du må seia det heller. Eg er redd å truge deg no, men
detta er viktig. Det er då berre for Unn det blir gjort alt
saman.
   No kjende Siss korleis det framande var like over, kjende
det gripe fatt.
  - Men når eg seier at eg kan ikkje fortelje dei noken ting,
så kan eg ikkje meir då!
  - Siss -
  Det mørkna i det same, det let framandt og uhyggeleg i
det same.
   Mora f6r framtil. Siss ropte:
  - Ho sa det ikkje, så!
  Dermed mørkna det heilt.
   Mora stod forstøkt og ruska i Siss. Siss låg vreid og jamra
seg.
  - Siss, vi skal ikkje gjera deg noko!
  - Høyrer du?
  - Siss, eg visste ikkje -



               5. I DJUPASTE SNØEN

Kvar var så Unn?
   Det svara liksom:
   Snø.
   Blindt og meiningslaust.
   Blindt heile den stutte dagen. Ikkje kaldt lenger, men
snøver og snøver. Så vart det kvelden, og spørsmåla kom
påtrengande:
   Kvar er Unn?
   Snø, svira det i hør og heim. Det var vinteren for alvor.
Og Unn var sokken ned. Trass i all leiting fanst ikkje noko
spor. Det var like blindt kring Unn som i dei blinde snø­
stormane.

                             77
   Folk hadde ikkje gjevi opp, det var stadig ei og anna form
for leiting i gang. Men det var ikkje noken nytte i å vade
kring i skogane i den djupe fonna. Det vart vakta og granska
på andre måtar.
   Den ukjende Unn, på eit blunk visste alle menneske om
henne. Avisene hadde hatt bilete, folk fekk sjå eit spørjande
fotografi av Unn frå i sommar.
   Den store sjøen var ei still snøvidde, small ikkje lenger,
sjøen var ikkje til. Den fine opne osen, der vatnet flaut roleg
mellom mjukt avrunda bredder, den var til, men ingen fot
der meir. Ein stad der inne stod og det bortgøymde is-slottet
og miste formene sine under veksande fonn. Ingen pressa seg
dit fram på djupgåande ski.
   Men den eine natta der, framfor ismurane, hadde fest seg
hos folk, og det var blitt til ei tru om Unn:
   Det var sikkert der Unn hadde klivi, var fallen i elva og
vart riven av stad.
   Enno sokna dei i elva, nedover frå fossen der det fanst
hølar. Dei til-isa sokne-stengene stod oppreiste og peikte i
snøkaven om nettene. Vegene gjekk til mosters hus. Alt
samla seg der, alle linene møttest hos den einslege kvinna,
Unns einaste feste. Dei blinde linene kryssa her i eit klart,
tårelaust skjeringspunkt.
   - Ja vel, sa moster.
   - Takk skal de ha, sa ho. Det er inga råd med det.
   Unns feste her i livet.

  Eit spørjande bilete frå siste sommar. Unn, elleve år. Det
var hos moster, det stod på bordet.
  Ho tok imot meldingar frå dei som i dag hadde hatt sin
tur med sokning. Stengene deira stod ute medan dei trøytte
karane fortalde om dagen sin til den venlege moster. Andre
kom innom ved ganglys neste morgon. Det snødde heile
natta. Det skulle bli ein stor snøvinter.

                              78
   Moster tok imot meldingar frå den andre, store ringen,
dei som arbeidde med oppsporing av ei levande Unn noken-
stad. Det var ingen ting.
   - Så. Nei vel. De må ha takk.
   Ho måtte dg ta imot folk som kom rett inn for å spørje
henne ut om alt som kunne kaste lys. Ho hadde ikkje noko
røm gav rettesnorer. Dei møtte ei eldre, venleg kvinne. Det
måtte vera ein stor aldersskilnad mellom henne og mor av
Unn. Dei såg biletet som alle hadde sett.
   - Det er frå siste sommar, ikkje sant?
   Moster nikka. Var trøytt av dette.
   Uttrykket frå siste sommar hadde frå første stund gjevi
dette biletet noko lokkande. Det var inga meining i det,
men det var blitt slik. Uråd å gisse kva slags skin andletet
fekk av det, men noko var det. Frå siste sommar. Dei såg
på det og skulle ikkje gløyme det.
   Dei såg dg granskande på moster som skulle halde ut med
alt dette. Ho såg ikkje noko særleg sterk ut. Men dei skjøna
ho var umåteleg sterk, i si ro.
   Eit spørsmål som aldri var å koma utanom, måtte ho
svara på:
  - Korleis var Unn?
  - Eg likte henne godt.
  Det var alt.
   Den som høyrde dette vitnemålet av mosters munn, kjende
det var det finaste som fanst. Ikkje merkt av dei mange
gongene det var frambori. Dei måtte sjå meir på biletet.
  - Ho ser så spørjande ut, liksom?
  - Ja, kva så?
  Nei kva så.
  - Ho miste mor si på vårkanten. Det einaste ho hadde.
Så kunne ho vel spørje?
  Utfor ruta snødde det for å slette ut Unn og all ting.


                            79
                    6. LOVNADEN

Lovnad i djupaste snøen frå Siss til Unn:
  Det lovar eg deg at eg ikkje vil tenke på noko anna enn
deg.
  Tenke på alt eg veit om deg. Tenke på deg heime og på
skolen, og på skolevegen. Tenke på deg heile dagen, og der­
som eg vaknar om natta.

  Lovnad om natta:
  Eg synest du er så nær at eg kunne ta borti deg, men eg
tør ikkje.
  Eg synest du ser på meg når eg ligg her i mørkret. Eg
minnest alt saman og eg lovar deg at eg berre vil tenke på
det, på skolen i morgon.
  Det er ingen annen.
  Så lenge du er borte, skal det vera slik kvar dag.

   Høgtidsam lovnad ein vintermorgon:
   Eg synest du står i gangen og ventar på meg når eg skal
ut. Kva er det du tenker?
   Eg lovar deg at det ikkje skal hende opp att, det som
hende i går. Det tydde ikkje noko! Det er ingen annen enn
du no heller.
   Ingen, ingen annen.
   Du må tru dette når eg seier det til deg, Unn.
   Oppattnying av lovnaden frå Siss til Unn:

  Det er ingen annen. Så lenge du er borte, vil eg aldri
gløyme det eg har lova.




                            80
       7. UNN KAN IKKJE SLETTAST UT

Unn kunne difor ikkje slettast ut. Dette var* noko som laga
seg til inne i kammerset hos Siss. Der fekk den dyre lovna­
den form.
   Etter ei veke kunne ho stå opp. Ei veke med snødrev mot
rutene og mange vakne timar om nettene, med kjensle av at
no snør det verre enn noken gong - fordi alt om Unn skal
snø ned. Slettast. Det skal slåast fast at ho er borte for godt.
At det skal bli rådlaust å søke.
  Då laga motstandet seg hardt og blankt. Då laga lovna­
dene seg. Dei lagar seg dg når ein høyrer korleis meldingane
frå søkarane dabbar av. Når alt er som fåfengt.
   Ho blir ikkje borte. Ho skal ikkje bli borte. Siss slo dette
fast i kammerset sitt.
   Ingen kom for å plage henne med spørsmål no. Noken
hadde sett stoppar for det. Ho gruvde seg for å gå til moster,
det måtte ho så snart ho kom opp, det første ho hadde å
gjera.
   Om dei kanskje hadde venta at moster kom hit for å
spørje Siss, så venta dei takksamt til fånyttes. Ho var aldri
å sjå. Men så snart Siss fekk lov å stå opp, måtte ho gå,
vart det fortalt henne.


  Det skinande biletet frå febemettene: Unn ikkje borte,
ikkje død, ståande der som den gongen på golvet sitt.
  Hallo, Siss.


  Så var Siss oppe. I morgon skulle ho byrje på skolen att,
og gruvde seg for det. I dag skulle ho møte den einslege
kvinna moster. Spørsmål var nok ikkje å koma utanom. Ho
gjekk av stad.

                               81
   Lys vinterdag. Mor hadde spurt litt varsamt om ho skulle
bli med bort til moster ho bg? Det kunne vera vanskeleg å
koma der på fleire vis. Det såg ut som mor var utrygg ved
å sende Siss.
   - Nei du skal ikkje, sa Siss fort.
   - Kvifor ikkje det?
   - Ingen skal vera med.
   Far blanda seg i:
   - Det er nok best mor er med deg i dag, Siss. Minnest
du ikkje korleis det gjekk når du vart spurd ut om det og
det?
   Mor sa:
   - Ho vil bli nøydd til å spørje deg om Unn.
   - Nei.
   - Ho vil det. Alt du kan ha høyrt av Unn vil ho spørje
etter. Ho spurde mindre dersom du ikkje var åleine med
henne.
   - Ingen skal vera med, sa Siss redd.
   - Nei vi høyrer det, sa dei og gav seg på det. Du får
gjera som du vil.
   Siss kjende at ho skulle lati mor si vori med, ho gjorde
foreldra vondt no. Dei visste ikkje at ho matte vera åleine
med moster.

   Siss gjekk fort fram til det einsame huset. Trea kring her
lavde av snø. Der såg tomt ut, men vegen fram til trammen
var moka. Det måtte vera gjort av ein kar, moster ville ikkje
greidd det på den måten. Einkvan hadde nok omsut for
henne og kom og moka vegene for henne. Var ho kanskje
ikkje åleine heller? Siss gruvde seg og gjekk inn.
   Moster var åleine.
   - A er det du, sa ho med same Siss opna døra. Det var
godt du kom, er du bra? Eg har høyrt du vart sjuk av den
sjauen til elva.

                             82
    - Det er i orden no att. I morgon skal eg byrje på skolen.
    Med ein gong inga gruving. I staden kjendest det trygt
 og rett å sitje her.
    Moster heldt fram:
    - Ja, eg visste det var difor du ikkje kom, at du ikkje
 kunne. Det var ikkje fordi du ikkje torde, eller syntes det var
leitt. Men eg har venta på deg.
    Siss svara ikkje.
    Moster let henne sitje litt, sist kom ho og sette seg ved sida.
   - Kanskje du gjeme vil spørje eitkvart om Unn, sa ho,
du må godt det.
   - Kva? sa Siss, som hadde seti og herda seg, budd seg på
å få spørsmål sjølv.
   - Kva vil du først og fremst spørje om?
   - Ingenting, sa Siss.
   - Er det sd hemmeleg, sa moster og Siss skjøna henne
ikkje.
   Siss braut ut:
   - Finn dei henne ikkje att snart då!
   - Det vonar eg kvar dag, men.
   Trudde ikkje moster på det lenger? Tonen hennar var
litt underleg.
   - Har du hug å kikke inn?
   - Ja-
   Moster let opp kammersdøra. Siss såg fort etter om alt var
som sist. Spegelen, stolen, senga, album på hylla. Det var der.
Sjølvsagt, det var då ikkje mange dagane sidan -
   Men det må heller ikkje rørast noken ting her inne, tenkte
ho. Vera slik til ho kjem att.
   Moster sa:
   - Sett deg i stolen.
   Siss sette seg i stolen, som sist. Moster sette seg på senge­
kanten, det var litt rart. Så datt det ut av Siss:
   - Kvifor er Unn slik?

4. Is-slottet                  83
  - Er ikkje Unn som ho skal då? spurde moster hennar
varsamt.
   Dei passa godt på å tala som at Unn var til.
   Siss sa trassig:
   - Ho er snill, Unn.
   - Ja, og var ho ikkje glad dg då, no om kvelden?
   - Ho var ikkje berre glad, sa Siss og kom seg ikkje i
hug.
   - Eg kjende ikkje Unn for etter ho hadde mist mor si, no
i vår, fortalde moster. Sjølvsagt hadde eg sett henne, men eg
kjende henne ikkje. Og du Siss kjenner henne endå mindre.
Ho kan ikkje vera berre glad når mor hennar er død så reint
for tidleg.
   - Det var eitkvart anna dg.
   Siss kvakk i det ho sa det. Forseint. Det var farleg å koma *
inn her.
  — A? sa moster som om ingenting var.
   Siss drog seg fort tilbake.
   - Nei eg veit ikkje noko, ho sa ikkje noko om det med
meg.
   No var ho der att - i den usæle ringen ho ikkje slapp ut
av. Moster kom like inntil. Siss vart heit og nervøs. Det Unn
hadde sagt var til henne, Siss, og ikkje til den snille moster.
   Moster stod over henne, fortalde:
   - Dei har vori her og spurt og spurt til eg er omtrent ut­
sliten, Siss. Om alt som vedkjem Unn. Eg veit dg at dei har
vori på deg. Dei var nøydde til, det er ikkje noko å gjera
med.
   Ho stansa. Siss var nervøs. Ho hadde visst at det ville
ende i slike ting om ho kom her, men. Det galdt å stive
seg opp.
   - Du må orsaka at eg dg spør deg, men eg er no moster
av Unn - og eg synest det er litt skilnad. Eg veit ingenting
eg, ser du, om Unn, anna det alle veit og har sett. Ho for-

                              84
 talde meg ikkje noko, slik var det heile tida. Sa Unn noko
 særskilt med deg om kvelden?
    - Nei!
    Moster såg på henne, Siss såg stridt imot. Moster trekte
seg tilbake.
   - Nei, du veit sjølvsagt ikkje meir du. Det er ikkje truleg
at Unn fortalde deg ting i det vide og breie den aller første
gongen de møttest.
   - Nei det ville det ikkje vori, sa Siss som ikkje skulle bli
å rikke no.
   - Men dersom Unn ikkje kjem att? for ho til og spurde,
kvakk og angra seg.
   - Slik skal du ikkje spørje, Siss.
   - Nei -
   Ho fekk likevel svar på spørsmålet.
   - Du kan godt få veta at eg dg har tenkt på det. Kjem
ikkje Unn att, så sel eg dette huset og reiser min veg. Eg
trur ikkje eg kan vera her - om det så var berre eit halvår
eg hadde Unn.
   - Ja ja, sa ho etterpå, dette talar vi ikkje om. Unn kan
koma fram att mange gonger fordi om ho ikkje har gjort
det enno. Ingenting skal bli rørt her, du treng ikkje vera
redd for det.
   Korleis kunne ho veta det? tenkte Siss.
   - Eg må heim att, sa ho uroleg.
   - Ja det må du vel. Takk for du kom.
   Ho trur at eg veit eitkvart. Eg vil ikkje koma att.
   Moster var akkurat like roleg og venleg som ho hadde vori
heile tida.
   Siss skunda seg heim. Godt det var gjort.




                              85
                        8. SKOLEN

Siss møtte opp i skolegården neste morgon. Som vanleg var
det ikkje skikkeleg lyst.
   Dei var der kring henne med ein gong. Tre-fire som var
komne før, ringa henne inn. Siss var omtykt.
   - A, der er du!
   - Er du bra?
   - Var det fælt den natta?
   - Og Unn som det - kan du skjøne det! ikkje finst spor
etter!
   Siss svara ha og ja. Dei såg litt på henne, men let det
vera godt.
   Fleire kom, Siss stod snart i ein tett ring. Ikkje berre jen­
tene, det kom gutar dg. Alle var på omtrent same alderen.
I alt leven hadde dei med lyst gjort det Siss sa. Ho såg dei
hadde glede i auga ved denne oppattnya morgonmøtinga.
Det gjorde godt, men ho gløymde ikkje ein augeblink den
høgtidsame lovnaden. Det var på denne plassen han skulle
stå si prøve.
   - Vi var med og leita vi dg, sa dei stolt til henne, noken
av dei.
   - Ja eg veit det.
   Hendinga med Unn hadde fylt desse dagane med spenning
og støkk - med Unn i midten som ein mørk skugge. No var
det alt likare å tenke på, dei var ikkje med lenger - og no
stod Siss her og var omtrent som før å sjå på. Dei lyste opp.
Ho såg ein og annen som ho før hadde mått rekna som
likesæl, men som no stod brydd og lyste opp. Ho såg dei nok
- og fordi ho hadde gjort lovnaden og skulle halde seg unna,
drog ho seg til minnes rader av vellykka ting dei hadde
funni på i saman. Og fordi ho hadde gjort lovnaden fekk ho
no dette som ein knute i halsen.

                              86
   Det var spent. Ikkje for den venlege flokken, men for Siss
vart det grant og høgt spent med eitt.
   Noken heldt seg ikkje anna kom med eit spørsmål som
alle bar på:
   - Kva var det?
   Siss rykte seg som for ein kniv, men det var for seint å
stanse for den andre, som berre heldt fram:
   — Dei seier Unn har fortalt deg noko som du ikkje vil -
   No kom der eit skarpt:
   - Hyss då!
   Men for seint. Det var gjort. Akkurat i denne stunda tolte
ikkje Siss det minste, kom det veltande enno ein gong! - Ho
visste ikkje av før ho gjorde eit hopp mot dei, ho var sprek
og brukte kunne hoppe så det sokk i dei, ho hoppa fram
mot dei og ropte vilt:
   - Eg held det ikkje ut!
   Med det heiv ho seg rett ned i snøhaugen framfor dei
og tuta.
   Ringen stod rådlaus. Hadde ikkje rekna med slikt. Så
ulikt den Siss dei kjende. Siss låg der og tuta. Ein av gutane
gjekk til sist og grov borti henne med den snøete støvelen.
Dei andre såg på einannen og ut i veret. Veret var tjukt og
blindt i dag att, og sa liksom bø!
   Det sa ikkje guten.
  - Siss, sa han, med mykje godleik. Puffa smått i henne
med støvelen.
   Ho såg opp på han.
   Denna?
  Før hadde han alltid vori i bakgrunnen. Aldri ensa lik­
som, hangi med.
   Ho kom seg opp, og ingen sa noko. Dei pussa snøen av
ryggen hennar med forte tak. Og så kom til all lykke læraren
og sette i gang den vanlege skoledagen.
   Siss fekk ein venleg nikk frå kateteret då dei var komne

                             87
på plass. Ho var trygg, han ville ikkje koma med spørsmålet
ein einaste gong.
   - Du er i stand att, Siss?
   -Ja-
   - Var hyggeleg det.
   Det var nok. I det same vart her lettare. Ho tenkte dg på
han som skubba henne så godt med støvelen. No såg ho han
i nakken, slik han sat. Ho var takksam, morgonen vart letta­
re enn ho hadde tenkt seg, mykje lettare enn det såg ut til
med den syrgjelege opninga. Det var så tynt, tynt inn på all
ting liksom.
   Ho hadde fort sett etter om plassen av Unn vart halden
tom. Ja, ingen hadde flutt dit, endå det hadde høvt bra slik
oppstillinga av pultane var.



   Siss fekk vera i fred resten av dagen. Ho stod for seg sjølv
ved veggen, og inntil vidare godtok dei andre dette. Var
vel litt skamfulle etter i dag tidleg. Der var heller ikkje noko
surr og tale om Unn og leitinga, det hadde vel surra av seg,
så dei var trøytte av det. Eit blaff akkurat då Siss kom. Og
så hadde Unn heller aldri vori skikkeleg med dei, haldi seg
utanom, spreidd age, men ikkje meir.
   Siss la just merke til at ho stod ved veggen slik Unn hadde
gjort. Medan levenet larma litt unna og var seg sjølv likt.
Ei jente der såg ut til å ha skaffa seg leiar-stilling på
stutt tid.
   Og her skal eg stå. Det har eg lova.
  Det gjekk berre vidare.
  Siss tenkte ikkje over den ting, at det berre gjekk vidare,
men det var litt rart og ukjenneleg å stå slik ho no gjorde.
Til å byrje med slik i dag, så var det ei kvile.

                               *

                              88
   Dagane retta seg opp og fekk fart på .seg. Det vart jul
 som vanleg. Ja ikkje som vanleg for Siss, for ho heldt seg
heime og bad ingen til seg. Dei let henne stelle med den ting
som ho ville, etter kvart hadde det gått opp for alle kor
spent den strengen hos Siss stod. Ute vaks snøen.
   Snøen vaks, og Unn kom ikkje fram.
   Leitinga gjekk vel for seg einstad - her i fonnene såg ein
ikkje meir til det. Folk tenkte vel heller ikkje på det kvar
dag lenger. Snøen sila og dekte over, både utanfor og
inni ein.
   Den einslege moster gjekk ikkje ut til noken i jule­
helga, men der var nok folk innom til henne. Siss torde
ikkje.
   Siss venta redd å høyre at moster hadde selt huset sitt og
skulle flytte. Når ho gjer det, har ho gjevi opp all von.
   Enno var moster der.
   Siss hadde hug til å gå fram til mor si og spørje: tenker
ikkje du heller på Unn lenger?
   Det var laga som folk hadde gløymt Unn. Ho høyrde
henne aldri nemnt. Ho spurde ikkje mor si, men ho kjende
seg åleine med ei bør som ville bli for tung. Ofte tenkte ho
på natta ved is-slottet, mennene hadde liksom gjort det til
staden - når det vart godt skiføre på vårkanten, ville ho ta
ein tur dit.
   Ho gjekk likevel til mor si og bar fram det klagemålet,
men meir ut i lufta:
   - Dei tenker ikkje på Unn no.
   - Kven?
   - Ingen tenker! sa Siss, endå ho ikkje hadde vilt det. Det
mørkna, og så sa ho det.
   Mor svara heilt roleg:
   - Det veit du ikkje, jenta mi.
   Siss tagde.
   - Og så er det slik at ingen kjende Unn. Det er ubillig,

                             89
men det verkar annleis då. Folk har mangt å tenke på dei,
ser du.
   Mor såg på Siss og la til:
  - Det er du som kan få lov til å berre tenke på Unn.
   Som at Siss hadde fått ei stor gåve.




                          9. GAVA

Det er natt no - og kva er dette?
  Det er gåva.
   Eg skjønar det ikkje.
  Det er natt og eg har fått ei stor gåve.
  Fått noko eg ikkje veit kva er. Skjønar ingen ting. Gåva
ser på meg kvar eg fer.
  Gåva står ventar.

   Det snør ikkje no, det er klart ute. Fonnene er svære, har
sletta ut alle spor som kunne bli laga, tetta til alle gøyme-
stader. Store stjerner står over snøen, og gåva mi står ute
der og ventar på meg, eller kjem inn og set seg hos meg.
   Kjenner at eg har fått henne, men.
   Det blæs ikkje heller. Sette det inn med storm, ville den
lause snøen koke. Ville bure og bera seg i åsane — men gåva
mi er i huset og er for meg og ventar på meg.
   Det er stilt i huset. Stilt heilt opp på øvste loftet med
den mørke gluggen. Der oppe ved gluggen trur eg gåva mi
no står og ser utover - med ho ventar på at eg skal skjøne
henne.
   Ho er alle stader der eg ferdast, og eg kjenner at det er ei
stor gåve. Kva skal eg gjera med det!

                              *

                              90
  Det er tull dette eg har vori redd: der er ingen på sidene
av vegen. Unn skal liksom helst koma når det har blåsi
tøyvind.
  Ho vil koma om det må blåse tøyvind tusen gonger! Eg
veit det og vil ikkje tenke på anna, eg har fått ei stor gåve.




                         10. FUGLEN

Den ville fuglen med stålkløme laga ei skråstripe mellom
to fjelltoppar, og brukte inga tid på det. Han slo seg ikkje
ned, steig att, og skar seg vidare. Inga kvile, ikkje noko sik­
kert mål for den stadige flytinga gjennom lufta.
   Urder han breidde vinterlandskapet seg. Det var øyde der
han ferdast. Han skar det opp i strimlar under auget sitt.
Auga hans sendte liksom usynlege glas-splintrar og lyn gjen­
nom frostlufta, og dei såg alt.
   Han var herre her oppe - og det var audt for andre liv
av den grunn. Dei sprikande stålkløme var iskalde. Frost-
vinden ylte mellom dei under floget.
   Fuglen skar dei øyde viddene opp i strimlar og spiralar,
og var døden. Levde det likevel noken nede mellom buskane
eller trea, så gjekk det eit lyn frå auget og ei skråstripe skar
ned. Etterpå var her endå færre liv.
   Han såg ingen som var lik han sjølv.
   Store vidder var det daglegdags å svive over. Han var
støtt på vengene, og var aldri sliten.
   Han forkomst ikkje.

  Ein     rykande snøstorm hadde fari over viddene no. På
utsette    stader vart snøen blåsen av. Fonna var laus, det
hadde     ikkje vori eit einaste dugeleg mildver. No fauk det
saman     kjempestore skavlar. Etterpå kom klarver med kald

                              91
sol. Det rispande fugleauget såg på denne omforminga høgt
ovanfrå.
   I lufta over is-slottet. I dag var snøen på slottet feia bort,
så det tedde seg som det verkeleg var. Fuglen såg forandrin­
ga og sendte eit lynrisp nedover: seg sjølv og med dei splint­
rande auga først. Han gjorde ein bråknekk på stripa si,
svinga for å bremse, kom att og skar tett forbi isveggen.
Deretter steig han til svimrande høgd og vart ein liten svart
prikk i himmelen.
   I neste stund stod han nedover på ny. Eit nytt strek fram­
for is-slottet, på same hårfine punkt. Han var ein fri fugl,
det var ingenting som hindra han i å gjera det han lysta.
Han vart ikkje truga, han vart lokka når han ville det.
   Han kunne ikkje koma bort frå denne staden. Kunne
heller ikkje slå ned på noko, ikkje setje seg til ro - einast
skjera forbi isveggen som eit mørkt lite vindblaff. I neste
minutt langt borte i synsrandene, eller i spiral oppover. I
neste stund forbi isveggen att på same punkt. Han var ikkje
noken heilt fri fugl med stålklør og vind lenger, han var
hardt bunden her.
   Han var fange av sin eigen fridom her. Fekk ikkje slutte.
Det han såg, forvilla han.
   Han ville koma til å skjera seg sjølv til døds av sine eigne
strimer - så harde som glas der dei ikkje viste det minste.
Men lufta gjekk sund for dei. Han måtte koma til å gå
sund sjølv.



                  11. EIN TOM PLASS

Skolen og vinteren gjekk sin gang. Siss stod ved veggen når
det var frikvarter. Dei andre hadde vant seg til det. Vekene
gjekk, og likna på einannen. Den store leitinga etter Unn
var innstilt

                              92
    Siss stod ved veggen, i lovnaden sin. Der var sprungi fram
ei ny leiar-jente i flokken.
    Ein slik vintermorgon kom ei framand jente inn i klasse­
rommet. Ho var på alder som dei andre og skulle takast opp
her. Foreldra hennar var flytta hit for eit par dagar sidan.
   Spenninga var der med ein gong. Siss såg, og med eit napp
i seg, at dei ikkje hadde gløymt. Den tome pulten etter Unn
vart med eitt midpunkt. Jenta stod ukjend med alt og såg
seg ikring. Dei andre gjekk til plassane sine.
   Jenta såg der vart ein ledig pult midt i romet, og tok eit
par steg imot. Stansa att, og spurde i flokken:
   - Er denne ledig?
   Alle såg på Siss. Siss som i det siste var blitt ein annen.
Siss som dei lengta etter å få att. No fekk dei vise henne kor
opptekne dei var av henne. Siss fekk dette mot seg som ei
bylgje, og det slo tilbake frå henne, medan kinna hennar
fekk meir farge. Ein hastig glede ho ikkje hadde tenkt seg.
   - Nei, sa ho til jenta, midt i dette andre.
   Jenta såg litt forundra ut.
   - Den er aldri ledig, sa Siss, og heile klassen retta seg
utan vidare på pultane i ei sams kjensle dei ikkje hadde visst
om: at dei med ein gong ynskte å vera eit slags vern for
plassen av Unn. Dei såg med uvilje på den uskuldige ny-
komne, som at ho hadde skjemt seg ut alt.
   Fleire pultar var der ikkje, og jenta vart verande på golvet
til læraren kom inn. Spenninga auka.
   - Ja, så var det ein plass då, sa han, etter at helsingar og
slikt var avklara. Han såg litt på flokken innan han tok
den avgjerda som vel var sjølvsagd.
   - Du får ta den plassen der. Den står ledig no.
   Jenta såg bort på Siss.
   Siss reis opp.
   - Er ikkje ledig, stotra ho.
   Læraren møtte auga hennar og sa roleg:

                              93
   — Siss, vi får heller bruke plassen. Eg trur det er betre det.
   - Nei!
   Læraren stod i beit. Han såg flokken, sansa på minene
deira at dei var samde med Siss.
   - Det står pultar ute på gangen som ikkje blir brukte, sa
Siss som stod oppreist stadig.
   - Ja eg veit godt det.
   - Det er plassen til ei jente som kom bort i haust, for­
talde han den nykomne. Du har sikkert lesi i avisene om
henne.
   - Mange gonger.
   - Og står ikkje plassen der, kjem ho aldri att! slengde
Siss ut - og i augeblinken var liksom ikkje det ville påstandet
bort i veggene sagt. Det gjekk ein rykk gjennom dei.
   Læraren sa:
   - No trur eg du går for langt, Siss. Slikt skal vi ikkje seia
noken av oss.
   - Plassen kan vel få stå slik?
   - Eg likar at du er slik, Siss, men du må ikkje gå for
langt. Får det ikkje heller sitje noken inntil vidare? Det er
vel så naturleg det. Ingen ting blir øydelagt av det, vel?
   - Det blir det, sa Siss, som ikkje tenkte noko svært langt
i denna oppøste stunda. Ho såg forstøkt på læraren som ikkje
kunne skjøne han dg.
   Den framande jenta stod framleis på golvet og fekk ikkje
koma nedpå. Det viste på henne at ho hadde best hug til å
stikke frå det heile. Ho hadde mot seg ein tydeleg uvilje som
ho inga skuld hadde i. Flokken sat trygt bak Siss som i eit
bakvend velvære.
   Læraren gjorde det av.
   - Eg hentar ein pult eg.
   Siss såg takksamt på han.
   - Det er ikkje verdt å få ein slik ting øydelagd, sa han
vidare.

                               94
   Han gjekk ut på gangen.
   Straks såg dei alle med andre auge på den framande
jenta. Ho var ingen fiende, ho var velkomen.
   Av noken grunn spurde dei bort til Siss som hadde kropi
i hop att:
   - Du blir vel med no att då, Siss?
   Ho riste på hovudet.
   Ho kunne ikkje fortelje om lovnaden og at ho hadde fått
ei stor gåve. I denne stunda venta ho berre på å få vende
seg til han som kom slepande med pulten.




     12. DRAUM OM NEDSNØDDE BRUER

           Med vi står fell snøen tettare.
           Kåpearmen din blir kvit.
           Kåpearmen min blir kvit.
           Dei går mellom oss som
           nedsnødde bruer.

           Men nedsnødde bruer er frosne.
           Inni her er det levande varmt.
           Varm under snøen er armen din ei
           sæl vekt på min.

           Det snør og snør
           på stille bruer.
           Bruer ingen veit om.




                             95
            13. SVARTE DYR PA SNØEN

Ei rørsle oppe i tretoppane er det første som varslar. Det er
ingen vind, ein straum gjennom grøne bartre-toppar i den
tidlege kvelden. Men det er først til natta det blir eit sterkt
drag, ein nattstraum.
   Det har falli snø denne dagen dg. Alt er skinande nytt og
kvitt, men himmelen er tung, skyene side og heilt slette.
   Det er no det byrjar. Dei som går ute i dette kjenner det,
og slår over i ein annen takt. Som at dei kjem tidsnok heim.
   A sd mildt, seier det inne i dei. Har elles ingen trong til å
tala. Det er no det byrjar.

   Straumen har auka, går sterkare oppi barskogen. Barnå­
lene strekker tungene sine og syng ein ukjend nattsong. Kvar
einskild tunge er så lita at ho ikkje høyrest, samanlagt læt
det så lågt og mektig at det kunne jamne ut åsane om det
ville. Men det er mild luft, snøen ligg kram og still nedunder,
reiser seg ikkje i fok.
   A så mildt, seier det i dei siste gåande. Dei kjem ut frå
skogen og ut på opne sletter - der møter dei den milde strau­
men sjølv. Dei blir gripne, tek imot han som ein venleg
utsending. Det har vori kaldt lenge nok - og det er vel snart
like kvast att. Men i denne vinden blir dei ein augeblink
som dei helst ville vera. Den våte vinden i vintermørkret
kan få mennesket til å lyse.
   Ingenting er slept laust, men eitkvart skal koma, er bundi
av sitt eigi varsel oppi skyene. I ein slik tilstand kjem dei
omsider gåande fram til huset sitt som no søv. Ingen vil få
veta i morgon at dei ei lita stund i natt var sjølvlysande og
annleis.
   Om morgonen og når det blir dag, er det framleis djupt
mildt. Og sus og reil. Når det lysnar, viser den våte snøen

                              96
seg å vera oversådd av ørsmå svarte dyr. På kvar tomme snø,
og milevis til alle kantar. Dei lever, krek som dei ville flytte
seg - dei var nyleg ei sky, vindbome og nattbome, ein skimt
av det som går for seg i det store, skal bli ei stripe i fonna
etter neste snøfall.




                   14. SYNET I MARS

Mars hadde sin klare himmel. Etter alt midtvintersver. No
kom morgnane tidlege, blanke og skarpe. Fonna hadde
fastna og laga godt skiføre. Det var tida for skiturar. Var
tida for turen til is-slottet. Det var slutten av mars no.
   Klassen hadde avtala skitur ein laurdag dei stod og skulle
heim. Innover sundags morgon. Turen skulle bli litt ekstra,
fordi Siss kom med.

   Dei rekna dei hadde vunni over Siss. Der kom tre stykke:
   - Ver med på turen, Siss. Denne gongen.
   Dei tre ho likte best.
   — A nei, sa ho.
   Just dessa tre. Flokken visste kven dei skulle sende.
   Dei tre hadde ikkje tenkt å gje seg ved første nei.
   — Bli med, Siss. Du kan beintfram ikkje halde på slik, som
du aldri ser oss. Vi har ikkje gjort deg noko.
   Siss hadde mot seg ein sterk straum. Ho skulle dg til is-
slottet for sin eigen part, men.
   Den av dei tre som kjende seg sterkast gjorde eit steg
fram og sa lågt:
   - Siss, vi vil ha deg med oss -
   - Siss - sa ho etterpå, endå lågare, så det vart eit farleg
freistarvåpen. Dei andre to stod kurstille og fekk orda til å
verke endå meir.

                              97
   Dei vart for sterke dg. Lovnaden kom litt til kanten. Siss
svara i den same farlege tonen som freistaren brukar og som
ein svarar freistaren med:
   - Ja, så blir eg med. Men er eg med, så vil vi fara ved is-
slottet.
   Dei tre skein opp.
   - No var du grei.
   Siss fekk sitt vonde samvet straks ho var åleine. Men far
og mor vart så glade då dei høyrde det at det gjorde vondt
frå hin kanten liksom.



   Om morgonen samlast flokken og drog innover med skrål
og leven. Det var ein skarp klar-morgon. Litt laussnø oppå
den faste, som det skal når det er best. Alle likte at turen
vart lagt forbi fossen, og det var allmenn stas at Siss var med.
Siss kjende varmen frå dette, det bar henne lett og fint, som
skiene bar henne lett og fint på skaren med nysnøen oppå.
   Alt var som det skulle og likevel var det ikkje det.
   Dei tok ei lei så dei ville koma til elva like nedanfor fossen.
Elva hadde her store stille hølar som det hadde lagt seg is
på og var farande over om ein ville. Fossen dura i stilla, dei
gjekk opp til han.
   Alle saman hadde dei vori her og sett is-slottet ein eller
annen gong i vinter, så det tok ikkje mælet frå dei - men
mektig og forunderleg ruvde det. Det var blankt og snøfritt
no. Mars-sola hadde longe funni fram til det i dag, og let
ismassene spela seg.
   Dei kom seg nøye i hug og sa ikkje eit ord til Siss om
farlege ting. Ho skjøna dette, kjende det som trygt og pin­
samt samstundes. Sjølv kom ho løynt i opprør ved å sjå att
denne staden, sambandet mellom slottet og henne hadde dei
mennene om natta gjort uløysande, ho måtte bli att her no
dg, seia farvel med dei andre her.

                               98
    Dei såg seg mette på slottet, høyrde på duren av fossen
 som no snart ville bli mykje sterkare - og så skulle dei vidare
 på flygande flekken.
    Der stansa den flygande Siss. Det hadde altså skjedd det
 dei var redde for. Det hadde lurt i tankane deira at dei
 hadde henne ikkje når det bar til. Dei stod venta på å få det
sagt av henne.
   - De! sa ho, eg trur ikkje eg vil lenger. Det var i grunnen
hit eg ville.
   — Kvifor det? spurde noken. Men ein av dei tre freista-
rane sa straks:
   - Det får Siss avgjera. Vil ho ikkje lenger så skal ikkje
vi legge oss i.
   - Nei, eg snur her, sa Siss med den vanlege mina når ho
skulle stanse motlegg.
   - Vi snur vi dg då, sa dei romsamt.
   Siss vart brydd.
   — Nei, det skal de ikkje. Ver så snill. Kan eg ikkje gå slik
de har planlagt. Eg vil gjeme vera her åleine litegrann.
   Dei slokna i andleta. Må vi ikkje vera med? stod det å
lesa i dei. Dei liksom høgtidsame orda ho hadde brukt om å
vera her åleine, minte dei om kva som stod på med Siss i
vinter. Det gjorde dei teiande, og vonbrotne.
   Siss såg på dei at dagen var øydelagd, men det var ikkje
noko å gjera med ut frå hennar synspunkt. No var det for
seint: lovnaden hadde stigi opp i henne som ein mur.
   - Du vil altså ikkje bli med meir i heile dag?
   - Nei, eg vil helst ikkje det. De veit ikkje korleis det er,
de, men. Det er noko eg har lova! sa ho så det for i dei.
   Når ho sa det slik, skjøna dei uklart at det var ein lovnad
til den Unn som ingen visste anten var levande eller død.
Og då vart det mektig og farleg. Det stansa all tale.
   - De veit godt at eg finn vegen heim att på eiga hand.
Eg har då våre eigne spor.

                              99
   Sidan ho tala så vanleg, fekk dei att mælet og kunne svara,
kunne jamvel tala si sak.
   - Ja, sa dei, det er ikkje det.
   - Du har stått ved veggen i heile vinter, våga ein seg til
å seia.
   - Og no trudde vi det skulle bli som i gamle dagar.
   - Eg kjem altså først heim att, sa Siss som ikkje ville inn
på saka.
   - Ja, men vi trudde det no var som før, det er det.
   - Gå no, og ikkje sei detta, bad ho.
   Dei nikka til henne, og så byrja dei ein for ein å renne
unna. Samla seg att på ein liten flate, vart ståande der som
i samråd, deretter kvarv dei i ein tett flokk.
   Siss kjende seg skamfull og ulykkeleg, rann på sine fly­
tande ski tilbake til fossen og ismurane. Duren drog henne
som eit ropande mæle.
   Minnet om mennene. Dei stod her så rare den natta, som
det kunne hende noko uventa. Fordi dei trudde at her
kunne det ha hendt. Det var hit ein måtte når ein ikkje
visste si arme råd.
   Ho tenkte dette: eg veit ikkje mi arme råd. Slikt som
folk sa mange gonger om dagen og aldri meinte det slag.
   Skamfull og ulykkeleg rende ho frå kameratane og rett
inn i duren, rett mot ispalasset.
   Like skremmande høgt og merkeleg kva for kant ein såg
det frå. Blankpussa for snø, gneistrande og med ein ring
av kaldgufs kring seg midt i den mildare marslufta det
låg i.

   Unna isen kom elva, svartdjup, tok fart nedover, tok med
alt som kunne flytte seg.
   Siss stod lenge her. Ho ynskte ho kunne stått slik mennene
stod før dei drog, like før det ville bryte ut ein mørk song.
Dei hadde stått i det ville lyktelyset, som dei venta at den

                             100
 sakna kom fram her beint for auga på dei og fortale dei at
 det var ikkje noko å finne. Siss hadde inga slik tru, kunne
 ikkje ha det.
    Ein stor fugl skar forbi så ho skvatt, han var alt or syne.
    Ikkje noko å søke her. Ikkje noko å finne. Men likevel.
 For dei vaksne mennenes skuld.
    Ho ville vera her. Ho tok av seg skiene og gjekk på den
 faste snøen opp langs isveggen. Is-slottet i seg sjølv var dra­
 gande nok, slik det hadde bygt seg opp av sprutande og
 sigande væte. No var alt tett og sterkt. Siss ville like til top­
 pen, ville kravle ikring der, berre vera på staden.
    Då ho kom opp, såg ho utover eit virvar av isformer.
 Reinblåsi for snø var der overalt. Varsamt let ho seg glide ut
 på is-skråningane, ned i djupe renner, halvredd for at det
 ikkje kunne vera sterkt nok likevel - og med den pirkande
 tanken: kanskje det var slik, akkurat slik det gjekk til?
    I stad gjekk ho skamfull frå veninnene. No stod ho skam­
full fordi ho liksom svikta noko då ho gjekk med dei. Gløym­
de lovnaden for lokkande veninneauge og munnar, og ein
skitur. Nei ikkje skituren, men det tydde mykje å vera saman
med dei, det vart meir vanskeleg å stå imot etter kvart. Ho
hadde stått imot til ho var utsliten.
    Siss kom i sterk øsing her på den høge, forvirra iskuppelen.
Ho let seg glide etter renner og ned i klufter, kom ut på ei
hylle eit stykke nede og like på utkanten, mot sola og stupet.
I sterk øsing for denne stadens skuld. Ho kom ned ei dokk
der utpå. Gjennomskinleg, tett is. Sola stod på og spela i
hundretals mønster.
   Ho skreik opp i det same: for der var Unn! Like framfor
henne, såg ut gjennom isveggene!
  I eit blink syntest ho sjå Unn!
   Djupt inne i isen liksom.
   Det sterke mars-solskinet stod rett på henne, så ho var
innkransa av glim og lys. Alle slags lysande skråstrek og

                              101
bjelkar, underlege roser, isroser og is-stas. Prydd som til den
største fest.
   Stivna tvers igjennom såg Siss dette, fekk ikkje røre seg
med det same, ikkje låte i seg meir enn det første skriket.
Ho var klar over at ho såg eit syn. Ofte nok hadde ho lært
om folk som hadde hatt syner, no var ho ei slik sjølv. Ho såg
eit syn, såg Unn.
   Den korte stunda ho heldt ut å sjå det.
   Synet veik ikkje bort, syntest det, det stod roleg i isen -
men det vart for sterkt å sjå på for Siss. Det kom som eit
overfall.
   Veldig stor var Unn i dette synet. Bak dei rundande is-
veggene. Mykje større enn ho skulle vera. Det var i grunnen
berre andletet som viste seg fram, anna var utydeleg.
   Skarpe lys-strålar rispa over biletet, kom frå ukjende sprek­
ker og vinklar. Det var ein prydnad kring Unn som ikkje
var til å fatte. Siss tolte ikkje sjå det, ho fekk liv i lemene
sine og kravla over i andre søkk, utan tanke på anna enn å
gøyme seg bort. Ho hadde stirt for lenge på det som det var,
ho skalv all igjennom.
   Då ho sansa seg, var ho eit godt stykke unna. Tenkte at
no er det vel borte dg. Syn blir fort borte.
   Så tydde vel dette at Unn var død.
   Ja visst. Unn er død.



   Siss fall saman i det same det gjekk opp for henne. Dette
som ein ikkje ville tenkt, ikkje nemnt for seg sjølv, men som
heile tida hadde vori fælska i bakgrunnen - og som folk
ikring sikkert hadde sagt så ofte og opi, no var det ingen
veg utanom, ein måtte tru det.
   Med ho låg slik høyrde ho ein sus tett i ryggen på seg,
kjende eit skarpt vindblaff, såg eit strek i lufta - alt på ein
gong. Like innpå.

                             102
   Ho kulsa. Isen var kald å ligge på. Ho byrja kravle i dei
glatte gropene. Det var verre å ta seg fram på tilbaketuren.
Under henne, i isen, var det heile tida eit rart spel av
gneistrande sprekker og lysvirkningar. Det såg farleg ut
iblant, ho gleid dit ho ikkje skulle. Men ho kom seg opp att.
   Då ho var på toppen, vart det så sturt og vanskeleg. Ho
stod såg utover, byrja tvile på om det var sant at ho såg
noko?
   Visst var det sant.
   Ho tenkte og: Ein dag i vår skal heile dette berget av is gå
i knas. Det skal sprekke, og flaumen vil ta det, knuse det,
rive det med seg nedover, slå det meir sund mot berga, og
skyle det alt saman ut i det nedre vatnet - og så er det ikkje
meir.
   Siss tenkte seg at ho stod her den dagen, såg med det
skjedde.
   Ho tenkte seg dg ein augeblink at ho stod ute på is-slottet
i den stunda - men ho forkasta den tanken straks.
   Nei.

   Siss fann att skiene sine. I staden for å ta dei på, sette ho
seg på det venlege treet i den venlege solbakken. Ho hadde
enno ikkje for vel samla seg. Fortumla etter synet av den
isprydde Unn.
   Eitt stod fast: dette kunne ho aldri fortelje med noken.
Ikkje med noken i heile verda!
   Kvifor skulle ho sjå dette?
   Hadde ho gløymt Unn for mykje?
   Ikkje seia eit ord til far og mor, ikkje til moster, ikkje
til noken.
   Hadde ho sett det? Hadde ho kanskje dubba litt av i sola
deroppå, og drøymt ein blink? Når ein såg ikring seg i sol­
skinet og sat på skiene sine, så vart det lett å tru på ei inn­
billing.

                              103
  A nei, det var ikkje så lett. Ho dirra i heile kroppen, det
gjer ein ikkje etter ein liten draum.
  Ho fekk skiene på seg med dei skjelvande fingrane. Såg
oppetter is-slottet og tenkte at no ser eg det vel for siste
gong. Hit tør eg ikkje meir.
  Med det fekk ho skiene på glid.

   Siss kom heim trøytt og sveitt etter å ha gått på spreng.
Heime såg dei motfalne at ikkje alt var som det skulle.
   - Er du alt der. Vart du sjuk?
   - Nei, det er ingen ting.
   - Men vi veit at dei andre kjem ikkje att på lenge, vi har
ringt og spurt.
   - Eg snudde ved fossen.
   - Ja, men -?
   - Det er ikkje noko, svara ho på dei halvt redde spørs­
måla. Eg kjende eg greidde ikkje heile turen, og så var eg
med til elva.
   - Orka ikkje du?
   - Eg er bra att no, men. Eg kjende eg orka ikkje ei stund.
   Det let ikkje truleg det ho sa. Ho brukte ikkje vera den
første som gav opp.
   - Vi vart ikkje så glad for dette, sa faren.
   - Nei, vi var glade i dag og trudde du var endeleg komen
over det, sa mor hennar. Vi trudde at no byrja det som i
gamle dagar.
   Komen over det, sa dei.
   Dei skar tvers gjennom og drog fram sanninga om kva
som skulle til: koma over det. Det var lett å seia, men korleis
skulle det gå til, i den stunda synet dansa framfor auga
hennar?
   Ho skjøna ho hadde skrønt til fånyttes, dei let seg ikkje
narre. Men halde tett kunne ein i alle fall. Ho ville gjeme
gledd dei med eitkvart no, men det måtte ikkje vera ei

                             104
skrøne - og kva skulle ho ta til då? Ho såg på mor si og
tagde.
   - Ta deg eit bad og få av deg sveitten, sa mor, så kan vi
tala meir seinare.
   - Kva skal vi tala seinare?
   - Ja gå no. Der er varmt vatn.
  Det vanlege kjende rådet hennar mor når ein kom heim
frå eit eller anna bask: i laugebalja. Ta deg eit bad.



   Ho låg i det varme vatnet, men såg for seg andletet mel­
lom lynande isroser og glimt. Det stod for auga stadig.
Trøyttleiken og velværet etterpå ein slik tur var ende borte i
kroken og venta, men slapp ikkje til. Her fanst isvegger med
fire gonger for store andlet i.
   Noko veldig - og som ho måtte bera på einsam. Som
måtte vera mellom det innarste, blant det ho aldri torde
sleppe or munnen.
   Det sa: Siss —
   Nei nei, det sa ikkje noko.
   Men andletet var like bak den gode varme vassdampen.
   Siss? sa det. Panikken låg på lur, trass i badet. Det hadde
legi på lur under heile heimturen, no greip det henne. Her
var isvegger, auge -
   - Mor! ropte ho.
   Mor var der snøgt. Så snøgt som ho hadde venta på dette.
Siss vart liten. Men ho gløymde ikkje å halde munn med det
som var hendt.




                             105
                      15. EI PRØVE

Lovnaden, kva er det no?
  Kva er det som er ikring ein? Ein vind som ruskar. Som lei­
kar venleg med håret. Ein sakte vind - som det var ein uøvd.
   Unn kjem aldri tilbake og møter, slik det heitte i lov­
naden. Kva er det då, dersom Unn er død?
   Siss stod neste dag på ny for seg sjølv på skolen, og gjekk
einsleg heim att. Ho måtte stenge seg inn då ho var heime.
Synet i is-slottet hadde vori så sterkt at ho måtte vera på
vakt til kvar tid og kvar ho var, for å greie å halde hendinga
unemnd. Slepte ho det ut til folk, ville panikken ta henne.
   Ho måtte vera på kammerset sitt og lesa, eller dg flyge
einsam ute. Auga av far og mor var for farlege å ha på seg:
her kunne slå ein brest, det kunne fosse fram.
   Foreldra gjekk og såg fram til eitkvart, og ho skjøna det
så godt. Men ho kunne ikkje gå til dei. Dei kunne seia heilt
roleg:
   — Siss, du er sjeldan å sjå for oss.
   - Ja, svara ho.
   Dei sa ikkje meir, endå dei hadde henne i klemma. Det
gjorde henne usikker.

  Kvifor såg eg Unn?
  Så eg ikkje skulle gløyme henne?
  Sikkert.
  Ho syntest merke at Unn var gløymd. Ingen tala om hen­
ne, ho høyrde ikkje namnet nemnt. Ikkje heime, ikkje på
skolen. Som Unn aldri hadde funnist, tenkte Siss opprørd.
  Det er berre eg som minnest. Og moster der borte, ho
minnest nok. Og ho har ikkje selt huset sitt og reist ifrå.
  Kven annen tenker på Unn?
  Spørsmålet var påtrengande. Det vart så viktig at ho
måtte gjera ei prøve.

                             106
   Siss prøvde det ein morgon i klasseromet like før timen
 skulle byrje. Alle var til stades sånær som læraren. Ho måtte
ikkje ha noko innblanding frå han i dette. Ho måtte dg gjera
 seg hard for å gå i gang med det.
   Ho stilte seg opp og samla mot, og sa ut i romet så alle
godt høyrde det, som ei kunngjering lydde det i grunnen:
   - Unn.
   Einast det nakne namnet. På annen vis kunne ho ikkje.
Dei ville vel skjøne.
   Slik i eit blink hende det ingenting etterpå, om ho hadde
tenkt det. Andleta vart vende mot henne, sjølvsagt, og
skravlen slutta, men sidan vart det berre stilt.
   Dei venta vel hekt at meir uventa skulle koma. Då det
ikkje kom, byrja dei å sjå på einannen. Framleis let ingen i
seg. Siss syntest merke at dei var støkte over henne. Ho såg
skjert rundt på dei.
   Var det ein mur? Uvilje? Nei det var ingen mur. Dei var
i beit.
   Ho var i beit, Siss dg. Skulle visst aldri ha funni på det.
   Endeleg svara noken. Det var ikkje noken av jentene og
liksom hennar næraste heller, det var han som grov borti
henne med støvelen. Ho hadde sett at han hadde komi i
teten i eit og anna i den siste tida. Det var han som svara,
og sa kvast:
   — Vi har ikkje gløymt henne!
   Som eit klipp.
   Ei jente fall i med:
   - Nei det har vi slett ikkje - om det er det du meiner.
   Siss hetna av skam. Skjøna ho var på villspor i si avsten-
ging. Ho stotra:
   - Nei, det var berre -
   Ho dukka seg rådvill med alt ho kunne fortalt og rispa
dei opp med.


                             107
                            III
                  TREBLÅSARAR




                      1. MOSTER

Ein er slett ikkje åleine om å minnast, men her er noko folk
ikkje talar om. Kvifor gjer dei ikkje det? Det er ikkje likt
dei.
   Siss kvakk iblant og tenkte: No er stoga seld, stoga av
moster. No vil moster reise.
  Neste dag la ho heimvegen der forbi. Såg at der var folk
som før, og at der var av mosters ting å sjå utanfor.
  Når huset ikkje er selt, så trur moster.

  Siss vart innfanga ein dag ho gjekk forbi huset på denna
måten. Ho var komen for nær og vart sedd. Moster stod i
døra og gjorde teikn til henne.
  - Siss, kom hit!
  Då ho kom, uvillig og spent, sa moster:
  — Eg lova deg visst å seia ifrå dersom eg selde og reiste?
  - Ja. Har du det!
  Moster nikka.
  Så var det selt. Kva har ho fått visst? I same stund som
eg var i is-slottet? Tull. Sei meir, ynskte Siss, og moster
gjorde det, ho sa rett ut:
  - No er eg viss om det er ikkje meir å vente på.
  - Veit du det?
  - Ikkje veit, men. Veit likevel. Så no har eg selt. Og eg
skal reise langt.
  Underleg nok stod Siss her trygg: Moster skulle ikkje seia

                            108
 at no då eg reiser, kan du vel fortelje meg altsaman som du
 ikkje har vilt før? Ville ikkje bli sagt av moster.
    - Skal du fara alt i morgon?
    — Kvifor det? Kvifor i morgon?
    Moster såg fort på henne.
    - Har du alt høyrt det?
    - Nei. Men eg har tenkt det kvar einaste dag, at i morgon
 reiser ho vel -
   - Så gissa du til sist rett då, for eg skal reise i morgon,
 eg. Det var difor eg ropte på deg, det var heldig at eg såg
 deg gå forbi. Hadde du ikkje komi framom her, hadde eg
 tenkt å koma innom hos deg i kveld.
    Siss sa ingenting. Var underleg å høyre moster fortelje at
no reiste ho. Det var veldig stussleg. Moster dg tagde ei
stund, men så kom ho på noko:
   - Dessutan ropte eg fordi eg vil gå ein tur likevel i kveld.
Siste kvelden eg er her. Eg ville høyre om du kanskje vart
med?
   Ein glede-støyt.
   - Ja! Kvar vil du etter?
   - Ingen stad. Vil gå rundt litt.
   - Men eg må heim att først, eg kjem beint frå skolen no.
   - Ja, du har god tid. Eg vil ikkje gå før det godt og vel
kveldar, eg. Og kvelden kjem ikkje så tidleg no lenger.
   - Går med ein gong.
   - Vi blir seine, må du seia, sa moster, men dei treng
ikkje vera redde for oss.
   Siss kjende seg mest høgtidsam då ho gjekk heim. Moster
og ho skulle gå ein tur. Det var nok ingen vanleg tur.

 - Vi blir seine, sa Siss heime då ho stod ferdig til å gå.
Ho sa eg skulle seia det.
 - Ja, det lyt de få lov til, svara dei to heime villig.
 Siss visste godt kvi den villige tonen kom. Kvar minste

                             109
ting som ho måtte ville finne på, vart helsa med glede i
denne tid. Om det ikkje var anna ein kveldstur saman med
eit anna menneske. Slik hadde ho stelt det for dei.
   Ho gjekk tenkte på dette heile vegen tilbake til moster.
   Moster var ikkje ferdig.
   - Det hastar ikkje, sa ho. Vi går ikkje før det skymer.
Vi vil få gå for oss sjølve, andre har ikkje noko med det.
   Siss var glad og spent midt i det stusslege som reisinga
måtte føre med seg.
   Moster var i sving med å pakke og ordne. Siss hjelpte til
det ho kunne - men det meste var alt ferdig. Stoga var
ribba og tom, utriveleg, og mykje større enn før.
   Døra til kammerset stod ikkje og gapte oppe. Det var
godt.
   -    Du vil vel sjå inn?
   -    Nei.
   -    A nei. Der er ikkje att ein bit.
   -    Orsak, eg vil likevel.
   Ho såg. Der var ikkje att ein bit. Slikt er rart, og gjer
ein utrygg.

   No kunne dei gå, det skymdest.
   Det var tydeleg korleis det bar mot vår no. Ein kjende det
når ein steig ut av eit hus. Den venlege lufta, og snøen
som hadde fått vårlukt. Enno låg snøen fast overalt, men.
Himmelen var sid-skya og mild i kveld, mørk. Ein kunne gå
så smått ein ville i eit slikt ver. Slik skulle det vera, og dei
gjekk ei god stund på den måten, utan å seia eit ord.
   Lendet kring dei vart utydeleg. Utydelege hus stod til
sidene for ein. Det lyste frå dei. Siss knatt ikkje i seg. Moster
gjekk sin avskils-gang. I morgon var ho her ikkje.
   Om ei stund vil ho nok tala.

                               *

                              110
   Vårvinter-kvelden laga lendet om til eit dimt og uroleg
mønster i sakte sig forbi auget, ein sakteskridande vegg på
sidene av ein. Skimmeret av snøen gjorde det greitt å gå.
På den ufullkomne auge-skjermen gleid fram tre, høge og
liksom åtvarande, strekte fram ein arm. Det gleid dg fram­
om stapp-svarte, framlutte små bergstup, som knyttnevar
mot panna.
   Moster gjekk her til avskil. Ho gjekk ikkje til folk her,
dei hadde ho ikkje hatt så mykje å gjera med den tid ho
hadde budd her. Ho hadde vori ein venleg framand som
ikkje brydde noken og som helst stelte med sitt for seg sjølv.
Men då ulykka slo ned med det bortkomne barnet, melde
alle seg til hjelp. No såg Siss med moster tok avskil på sin
eigen måte.
   Difor gjekk dei stumt lenge. Men einast avskil var det
ikkje. Siss gjekk venta - og stunda kom: moster stansa på
vegen og sa i ein mest brydd tone:
   - Siss, det var ikkje berre for å ha godt selskap eg bad
deg med.
   Siss svara lågt:
   -    Det har eg heller ikkje tenkt.
   Kva skal så dette bli? Gjev det var overstått. Nei, ikkje
det heller, men.
   Moster byrja gå att, på den snøstille vegen, i den uløyste
lufta. Slik var mælet hennar og når det kom att.
   - Om eg lever åleine, får eg likevel høyrt eit og anna av
fojk. Eg treffer dei no her og der, sa moster. Og eg kjenner
til at det har vori nokså hardt og vanskeleg for deg i vinter.
   Ho stansa, som for å la Siss få tid på seg.
   Ikkje - tenkte Siss og byrja setje seg til motverje.
   - Eg har høyrt at du har stengt deg av på skolen, og jam­
vel delvis hos foreldra dine.
   Siss sa fort:
   - Det hadde eg gjort ein lovnad om.

                             111
   - Ja, eg skjøna at det måtte vera eitkvart slikt - og eg
må vel vera takksam for det, for skyldskaps skuld, liksom.
Eg vil ikkje at du skal fortelje meir om detta. Men du må
ikkje lova til du øydelegg deg, og når det etter kvart ikkje
har noko meining heller.
   Siss tagde og prøvde skjøne kva moster ville. Ho lydde
ikkje ugjerne på det.
   - Du har vori sjuk, sa moster.
   - Dei dreiv på til eg heldt det ikkje ut, så! Om noko eg
ikkje kunne svara på. Oppatt og oppatt -
   - Ja ja, eg veit nok det. Du må koma i hug det var under
den første sjauen, då alt måtte prøvast for å kunne finne
eit spor. Eg var så i beit at eg prøvde meg eg dg, veit du.
Vi tenkte alle for lite på at det var for hardt for deg.
   - Dei har slutta no.
   - Ja det vart då endeleg sett stoppar for det, då det byrja
å gå gali.
   Siss stirte på den utydelege moster.
   - Stoppar? Sett stoppar?
   - Ja. Du sa dei hadde slutta. Ja du har nok ikkje høyrt
noken nemne den vonde hendinga på lenge no. Med deg,
altså. Det vart sett stoppar for det av doktoren som såg til
deg. På skolen har dei fått det innprenta dg.
   Det kom altfor uventa å høyre dette for Siss. Ho fekk så
vidt fram:
   - Kva?
   Godt dei ikkje såg andleta av einannen tydeleg, tenkte ho.
Då kunne dei ikkje ha tala om det. Moster hadde valt rett
tid å fortelje i.
   - Dei såg alvorleg på det, som du skjønar. Du var langt
nede. Eg som skal fara min veg, kan helst fortelje deg det.
Eg synest du skal veta det.
   Siss stod framleis og tagde. Mangt som hadde undra hen­
ne, fekk ho no forklaring på. Moster sa:

                             112
   - Du kan høyre det no, når det er over. Når vi ikkje
ventar lenger.
   Siss sette i:
   — Er det over? Kva er over!
   - Ja vi skal tala om det dg, har eg tenkt.
   Siss fekk hjartebank, men moster byrja att, med detta
same emnet.
   - Du må altså ikkje tru at folk har heilt gløymt den dei
leita etter. Det har dei ikkje, det veit eg. Dei har hjelpt meg
til at eg er heilt rådlaus no då eg skal reise, eg burde gått
rundt og takka alle menneske. Men eg greier det ikkje, eg
er ikkje slik laga.
   - Nei -
   — Det er difor eg går her i mørkret i kveld dg. Det er
berre tufs med meg. Eg vil gå rundt her, og tør likevel ikkje
vise meg.
   Ho stod dg litt tufset i den tetnande aprilkvelden. Men ho
kjendest ikkje slik.
   - Vi går litt, Siss. Eg har tenkt å få gjort ein heil runde
før eg legg meg.
   Végen kom no atter inn blant hus og folk. Enno lyste
rutene her og der. Siss kjende kor godt det var å gå med
moster. Ho spurde seg kvifor går eg aldri slik med mor mi?
Ho visste ikkje noko svar. Om ein var grenselaust glad i
henne, så var ein brydd overfor henne. Ein kunne ikkje
peika på noko ein ville ho skulle vori annleis i, men ein var
brydd. Ein var brydd overfor far dg — endå ein var ekstra
godvener med han i grunnen. Kva i all verda var det som
gjorde denne litt tufsete moster til noko ein fekk hug å gå
med heile natta, om det skulle vera?
   Ja, Siss kunne be henne:
   - No må du seia kva som er over, som du sa.
   - Det er over for deg, for din part.
   - A nei -

                              113
  - Trur nok det likevel. Vi har ikkje meir å vente på. Ho
er borte og ho lever ikkje.
   Godt det var mørkt.
   Som ein pust frå Siss:
  - Har du fått visst det på noken måte?
  - Ikkje det du kallar å få visst, men. Veit det likevel.
  Siss kjende dette var ei viktig stund. Moster kremta og
samla seg til noko avgjerande.
  - Høyr no her, Siss, det er det eg vil be deg om før eg
dreg frå her, at du prøver å gå tilbake til alt du hadde. Du
sa du hadde gjort ein lovnad. Men det kan ikkje bli meir det,
når den andre parten ikkje er meir. Berre til minnet hennar
kan du ikkje binde deg slik, og stenge deg av frå det som er
naturleg for deg. Det er berre å plage seg sjølv og andre,
ingen takkar deg for det, tvertimot. Du gjer foreldra dine
vondt attåt. Høyrer du på med eg held tale?
  - Ja ja!
  - Ja, høyr her: ho kjem ikkje att, og du er løyst frå det
du har lova.
   Ein ny støyt.
  — Er eg løyst frå det eg har lova?
  -Ja.
  - Er det du som gjer det?
  - Ja, det synest eg at eg kan gjera her eg står. Moster
hadde fått ein myndig klang i det ho sa. Siss var i villreide.
Eit skred av lette, og på same tid ein tvil.
   Moster greip henne i armen.
   - Skal vi seia at det er slik? Ein avtale?
  - Kan ikkje veta om det er sant, sa Siss.
  — Om det er sant? sa moster krenkt.
   - Ja om du kan gjera det for meg. For det er då eg -
  — Har det gått så djupt, Siss. Men slik som det eg sa no,
har du sikkert tenkt du bg av og til i vår?
  - Det har eg, men.

                             114
      - Ja, det vil rette seg detta. Då kan eg reise litt gladare
   ifrå her.
      - Du er rar du, kom det frå Siss, takksamt.
      Her var eitkvart ho ikkje torde sleppe til. Løyst frå det?
  Var ho det? Var det godt eller stussleg å vera det? Du er
   rar du, var det einaste ho kunne seia.
      - No svingar vi, sa moster, vi må ikkje koma altfor seint
  heim att heller.
      - Nei, men så lenge du vil.
      På sidene av dei gleid det meir og meir ugreie mønstret
  av tre, hus og berg. Og av reint sotsvarte felt iblant. Når
  synet av desse siste kom glidande, for det til hjartet på ein,
  kva er det! i denne utolige stunda - men det var innbilling
  kvar gong, og hjartet byrja att, fullt av strøymande blod.
; Det er vi som går, mønstret rører seg ikkje.
      Mælet av moster:
     - Eg tek opp att at du skal kjenne deg løyst. Det er ikkje
  rett at du går slik du gjer. Høver deg ikkje. Du er ein heilt
  annen.
     Ikkje svar. Skal ikkje svarast på. Men som når stjernene
  skimrar fram i ein brønn. Ikkje noko forklaring.

     Dei hadde gjort turen no. Det var mørk natt. Moster
  hadde gjort sin runde. Dei kom først til huset av Siss. Det
  brann ei einsam lampe og venta på henne, der fanst ikkje
  ein lyd.
     - Ja, så er vi her, og så vil eg få seia - byrja moster, men
  Siss sa fort:
     - Nei. Eg vil fylgje deg heim.
     - A nei la vera det.
     - Eg er ikkje mørkredd.
     - A nei for den skuld, men.
     - Må eg?
     - Ja visst må du -

  5. Is-slottet                115
  Dei sette i gang att. Det sovande huset med den ventande
lampa kvarv av. Vegen var aud. Dei var etter kvart litt trøytte.
  - Her er ikkje kaldt.
  - Nei kaldt, sa moster.
  Siss våga seg til å spørje:
  - Kva vil du gjera der du slår deg ned?
  Kvar den staden var, visste ho heller ingenting om, det
var ikkje nemnt. Moster var van med å greie all ting på eiga
hand.
  - A eg får vel drive med eit og anna, det klarar eg nok,
sa ho. No har eg selt hus dg, veit du. Syt ikkje ein augeblink
for meg, Siss.
  - Nei.
  - Eg er ein krok, eg, sa moster litt etter. Det var då dei
byrja å nærme seg huset hennar, nærme seg slutten på heile
samværet. Ho byrja att:
  - Ein krok. Dei har gjort all ting for meg her, under
denne ulykka, og så går eg på denne måten når eg burde
seia dei skikkeleg farvel.
   - Kva synest du, Siss? sa ho då Siss ingen ting svara.
   - Kan ikkje seia noko.
   - Og så går eg og reknar ut at når du er med her i kveld,
så får dei visst at eg gjekk her, og at eg gjekk her liksom for
å takke dei. Det er det dg. Eg har rekna med at du kom til å
fortelje det, og eg set pris på at du gjer det - endå eg veit
at det er berre ein krok som tenker ut slikt.
   No skulle dei ta farvel.
   Dei flaut omtrent i eitt med mørkret, dei var ikkje sjølv-
lysande. Stega høyrdest ikkje. Pusten derimot. Kanskje
hjartet. Dei vart blanda inn i andre nærmast uskjønlege
nattrørsler, som ein liten dirr i lange trådar.

  Nei mørkredd? Lyse treblåsarar hadde dukka opp og gjekk
no på sidene av vegen.

                               116
           2. SOM DROPEN OG KVISTEN

 Kven er løyst?
    Ingen, men.
    Ikkje noko stormande sprang tilbake til andre: her er eg!
 Ingen er løyst. Men det er som treblåsarar er komne.
    Som dropen og kvisten om dagen. Den nakne våte kvisten,
 med vassfull snø sigande i hop nedunder, og den klare dro­
 pen ned i snøen. Fonna renn bort - og ho har ei svart stripe
 inni seg, ei stripe av svarte krek som bylgjar med i snølaget
 over haug og dal og renn sin veg. Eit rart minne: ein eling
 av svarte krek i mørkret, mil etter mil i ei mild natt mellom
kulderiene. No renn alt bort i gult vatn eller står stilt i gule
 søkk.
    Hei, Siss!
    Eit fjernt rop. Ein tone frå det andre.
    Som dropen og kvisten kjenner ein seg. Ein veit ikkje. Ein
er alt anna enn død.
   Lovnaden er lyft av, men ein er ikkje løyst for det. Det
finst ei still-kvilande vekt likevel. Ein veit for lite.
   Ting hender så brått som elden.
   Mor, oppattkvikka: Siss, kan du gå eit ærend for meg
etter skolen i dag?
   - Ja, det kan eg.
   Kvifor er det annleis no? Kva er det dei har sett? Kan­
skje det berre er eg som synest det.
   Ho gjekk på vegen for det ærends skuld. Naki kring ein.
Småregn, vind og reil. Korleis var det på skolen i dag?
Veit ikkje, har ikkje feste på noken kant. Springe bort til dei
er uråd. Lovnaden var eit strengt feste, hardt, men til å stå
på. Når det er borte, veit ein ikkje plassen sin. Når det luktar
rart i vår-kveldinga, veit ein aller minst.
   Det kom noken:
   I vind og regn inn på vegen i ei bak-Ii. Ein halv-vaksen

                             117
gut frå grannelaget, ho kjende han. Sveitten rauk av han,
han kom regnkledd og varm. Det glatta seg ut inni henne,
det som hadde knytt seg ved den hovudstups kominga bakom
ryggen.
   - Er det du, Siss, sa han, og ho trudde han lyste opp, ja
no er eg glad eg kom på storvegen endeleg. Eg har vassa opp
den bak-lia og der går fonna til knes. Det er som ein går i
våt sand til knes.
   Siss smilte til han.
   - Har du vori så langt?
   - Ja langt! Men det er snøfritt elles. Eg har vori til elva,
eg, sa han.
   - Var du bortover til elva -
   - Ja ho går opp no.
   Dermed visste ho det sikkert: enno dreiv noken på og
leita. Ho vart over hals og hovud glad i han. Ho spurde:
   - Står den store isen?
   - Ja, sa guten knapt. Stansa liksom midt i noko og ville
ikkje meir.
   Siss ville.
   — Var han likeins no?
   - Det var han.
   - Det er vel ikkje så lenge han står?
   - A nei, elva er veldig stor og ho veks nok endå meir.
   Full av godhug var ho mot han, for den slitsame turen
han hadde gjort. Det viste vel på henne. Ei underleg prik-
king.
   - Ein høyrer duren lang veg, fortalde han om elva i
utrengsmål, og la bort att den knappe tonen som kom straks
Siss byrja spørje.
   - Du ser forresten isen om du er langt ifrå.
   - Gjer ein det, sa ho.
   - Ja, frå ein ås her langt nærare - om du vil sjå du dg.
   - Det vil eg ikkje.

                             118
     Det vart stilt. Dei var godt klar over at dei stod her tala
  om den bortkomne.
     - Du Siss, sa han brått, venleg.
     Kva er det no? tenkte ho.
    — Har tenkt å seia deg noko, når eg eingong trefte deg,
  byrja han, men vart fomlande då han skulle gå vidare, det
  kom usikkert:
    - Det er ikkje meir å gjera med no, Siss.
     Han fekk då sagt det. Det var tydeleg tale. Siss svara ikkje.
    - Det skal du tenke på no, sa han.
    Ja, det var tale tydeleg nok. Rett inn i det tynnslitne og
  forspana - men det rare var at det verka på ein annen måte
  enn før, vart ikkje trass og opprør. Det var i staden godt å
  få høyre.
►   Ho kviskra mest:
    - Du veit det vel ikkje du heller.
    - Du må orsaka, sa han.
    - Du med gropene - sa han etterpå.
    Ho heldt andletet litt lyft og var våt av småregnet. Dropa­
  ne seig nedover kinna og vildra seg i noko groper ho hadde.
  Ho såg fort til ein annen kant.
    Best å ikkje vise kor raud ein vart. Kor glad ein vart.
    - Ha det, sa han, eg skal heim og få skifte.
    - Ha det, sa Siss.
    Han skulle til den motsette kanten, så ho slapp å fylgjast
  med han. Han hadde sin eigen krins ein stad langt bortanfor
  hennar. Han var stor og nærmast vaksen kar.


    Berre fordi han sa det om gropene. At det kunne gjera
  så mykje?
    A ja. Ho visste i grunnen at det var slik.
    Og enno var det altså noken som gjekk langs elva og
  søkte og kom slitne heim att. Gjekk der einsame. Etter

                                119
moster var reist og all ting. Ei søking omtrent bortanfor all
meining.
  Snø-tid og døds-tid og stengde kammers hadde det vori -
og så kjem ein altfor bums på andre sida av det, blir dim i
auga av glede fordi ein gut seier: du med gropene.
  Det går blåsarar på sidene av vegen. Ein går så fort ein
kan, og ynsker samstundes at vegen ikkje tok ende.

  Vegen tok ende, og ho kom heim for tidleg: det viste enno
på henne at noko hadde hendt.
  - Er det fint ute? spurde mor hennar.
  - Fint ute? Det blæs og regner.
  - Kan vera riktig fint ute for den skuld, vel?
  Siss såg løynt på mor si. Ho spør ikkje meir enn så.
  Det gjorde ho heller ikkje.



                3. SLOTTET STENGER

Iskalde lyn går ut frå alle brester i slottet, ut i det øyde lan­
det og ut i romet. Dagens gang endrar formene på dei og
retningane for dei, men ikkje meir enn at det heile lyner
innanfrå og ut mot sola. Fuglen som har sitt bundne flog
her, skjer stål-risp på tvers av dette att. Han kjem ikkje
nærare no enn første gong.
   Is-slottet søker ingenting, det sender berre ut lys frå dei
brestande salane. Det er eit spel dette, som ikkje noko men­
neske ser. Menneske ferdast her ikkje.
   Slottet lyner, og fuglen har enno ikkje skori seg til døds.
   Eit spel som ingen ser.
   Det skal heller ikkje vara så svært lenge no. Slottet skal
falle. Kva fuglen skal, veit ingen. Fuglen skal stige som ein
prikk inn i himmelen, villskremd, når slottet brest og stuper.
                                *
                              120
   Sola stig fort, og vermest. Då byrjar dg vassmålet i elva å
stige. Det svarte, glidande vatnet får gule og kvite tvinningar
i seg, det slikkar djervare på iskniplingane som kransar seg
langs breddene - og når det så endeleg bryt utover foss-
hogget og ned i slottsgrunnen, er det med gov og grovt
mæle. I slottet byrjar den første undergangs-dirren.
   Solskinet er sterkare kvar dag. Bakken ved sida av isen
blir snøfri. Isveggene står att i solskinet og høyrer ikkje til
her lenger, forlatne av snøen er dei hjelpelaust framande.



   Sakte skifter slottet farge. Den blanke grøne isen kvitnar i
solvarmen. Dei gjennomskinlege salane og kuplane dimmest
som dei var fylte av damp. Gøymer alt dei har. Trekker
over seg og gøymer. Alt trekker over seg den kvite fargen
°g gar i oppløysing i yta. Innanfor er det like klinkende
hardt. Isen lyner ikkje lenger i markene, men lyser, kvitare
enn før, lyser stilt. Det svære is-slottet er ei einaste kvit masse
i eit brunt og blakt vår-lende, har trekt over seg og stengt
seg inn mot fallet.




                     4. BRANANDE IS

Siss stod som i brånande is. Ho hadde grå isflater og is på
rek ikring seg overalt. Det sprang opp ei svart råk på det
store vatnet ei natt - om morgonen pusta vatnet langt og
djupt gjennom si svarte råk, og det sat straks ein liten fugl
og duppa nebbet og drakk av kanten. Snart var der fleire
op, og svære isflak kom i rørsle utan å koma nokenstad etter,
der var enno ikkje fritt ved osen.
   Siss tenkte på slottet i fossen. Hendinga der sist tok seg

                               121
annleis ut no etter samtala med moster, det ho hadde sett var
nok ei synsforvilling. Ho var så oppriven akkurat då at ho
kunne innbille seg mangt.
   Slottet vart dg annleis etter den sky samtala med guten.
Det hadde rett og slett vekt ny hug til å fara dit. Den sam­
tala med guten var skriven hos henne med varig skrift. Ho
ville sikkert ikkje lære han å kjenne noko meir enn ho gjorde
no, men.
   Guten hadde gjort slottet annleis - det var som då dei
mennene stod der om natta. Atter ein gong var det for dei
mennene om natta si skuld.
   Flaumen var svær, hadde guten sagt. Slottet er kvitt. Det
går snart ned.
   Is-slottet stod dirra i ein pressande flaum. Skulle knusast.
Det drog i ein. Ein burde dit.
   I medan såg ho det sprang råk på råk i den tjukke, gråna
isen på sjøen. Vatnet låg grått i eit naki, blakt land. Inga
spiring enno. I fjellet var snømassene store, ein endå større
flaum nærma seg. Då ville slottet stupe. Noko sturt lokkande
ved tanken: ein dag med ny lukt og ein tynn dis - då vil det
riste jorda.



   På skolen kom ikkje noko tilnærming. Men det låg i lufta
på ein slags vis, at no måtte det opne seg. Det måtte koma
frå Siss, men ho var stadig fjern.
   Ein dag låg det så ein lapp på pulten hennar, sidan ho
ikkje tok mot til seg:
   Skal det bli som før snart, Siss?
   Ho ville ikkje sjå seg ikring for å kanskje finne ut kven
brevskrivaren var, ho dukka seg i staden djupare mot pulten.
   Hadde dei vunni litt?
  Siss var under løynd oppsikt. Men det kom dg opi mot
henne: han guten med støvelen stod åleine framfor henne

                             122
ein morgon. Kanskje var han send, kanskje var det for eiga
 rekning.
   — Siss —
   Ho såg ikkje uvenleg på han.
   - Er det noko? spurde ho.
   - Ja, det er ikkje som før enno, svara han og såg henne
 rett i auga.
   Ho fekk hug til å ta borti han, eller helst at han ville gjera
noko slikt. Dei gjorde det ikkje på noken måte.
   - Nei det er ikkje som før, sa Siss, uvilligare enn mina
hennar var. Og det veit du vel korleis heng i hop.
   - Det kan vera som før, sa han sta.
   - Veit du det då?
   - Nei, men det kan vera som før likevel.
   Godt likte ho at han sa det, men. Ho fekk fram gropene,
tok seg fort i det og vart vanleg.
   - Har noken sendt deg hit? spurde ho dumt og tanke­
laust. Kjem du for å seia detta frå flokken? skulle ho sagt.
   - Nei! sa han krenkt.
   - Nei visst.
   - Eg kan gjera slikt av meg sjølv.
   - Ja det veit eg då.
   Men han var sinna for alvor, ville ikkje seia meir, snudde
seg tvert ifrå.



   Dette var den vesle hendinga som gav henne puffen. Ho
måtte gjera noko no straks. Måtte greie å ta detta steget,
vinne over skamkjensla ho hadde overfor dei - endå det var
rart at det skulle kjennast som skam. I alle fall hadde ho
stengt seg av for dei. Det var godt å ha mosters ord i ryggen
no då det skulle til.
   Slottet i fossen gav henne høvet til å vise dei klart korleis
ho hadde det. Ho ville sjølv dra fram det forbodne emnet.

                              123
Isen stod ferdig til å knusast, hadde guten sagt, og ho ynskte
å få sjå han før elva tok han.
   Om laurdagen steig Siss fram på ein ny måte, i skole­
gården, og sa i den spente krinsen:
   - De, eg har eit forslag. Skal vi ikkje gjera ein tur til det
is-slottet i morgon? Det dett snart ned, har eg høyrt.
   - Vil du det? sa noken lågmælt, i forundring, men vart
skumpa i.
   Dei stod forundra alle. Såg på einannen. Og så just til is-
slottet, liksom midt i detta farlege som hadde vori ulovleg å
nemne. Kva hadde hendt med Siss? stod å lesa på dei.
   - Kva skal vi då? spurde noken.
   Siss svara roleg og sikkert no då ho først hadde fått seg
på glid.
   - Berre at det kunne vera moro sjå det ein gong til før
det ramlar. Det kan ramle kva dag som helst, sa ein som
hadde sett det. Eg trur det er endå rarare no, sa ho til slutt.
   I flokken var ein styrar eller to no dg. To som skulle føre
ordet i eit slikt høve. Forundra såg Siss at den eine var han
guten med støvelen, han som ein gong hadde dukka opp av
det ukjende liksom, og synt henne godhug. No viste det seg
at han var bliven ein leiar. Den andre var jenta som straks
hadde overteki etter Siss. Det var ho som førte ordet.
   - Narrar du oss, Siss? spurde ho, dette var liksom så
 mykje på ein gong.
   - Det gjer eg vel ikkje.
   - Det var uventa å høyre deg seia slikt, veit du, sa guten
 for å vise kva for ein plass han hadde.
   - Eg veit det.
   - Vi kan liksom ikkje straks vera sikre på at du er med
 oss att, sa jenta, men når du seier slik så -

  Dei hadde Siss midt imellom seg i flokken då dei drog
heim. Dei skråla ikkje. Gjekk og hadde henne i midten. Ho

                              124
mislikte det ikkje heller, kjende ho. Her var rart i verda, ein
kunne koma i egse over ei slik stille heimferd.

   Heime spurde dei med lette mæle kva som stod på? Dei
fekk straks veta alt om det, rusen frå heimferda gjorde
henne open.
  Ho la merke til at ho sat med mor og far på sidene av seg
om kvelden. Far opna med å seia:
  - Vi har venta på den dagen du kom glad heim.
  Mor sa:
  - Vi visste at dagen måtte koma. Elles hadde det ikkje
vori greitt å stå ut med denne vinteren.
  Siss kvidde seg der ho sat. Dei sa ikkje meir heller.
  Vi skjønar du har vunni over, kunne dei ha sagt, og gjort
det pinsamt.
  Visst hadde ho gjort dei sorg i vinter. Men det visste ho
så godt, ho trong ikkje bli mint om det. Det var glede i
huset no, men dei var like vanskelege å vera saman med.




                   5. EI OPEN RUTE

Utløyst blir ein ikkje for eit godt ord. No var det seint på
laurdagskvelden - og det hadde minka, det som bar så høgt
då ho gjekk i flokken.
   Siss låg i senga si og skulle førebu seg til morgondagen, og
var så oppspilt framfor morgondagen at det vart ikkje anten
førebuing eller svevn. Spenning, glede og uro skifte. Lampa
brann, ho låg med vidopne auga.
   Ho var vend mot glaset, der var trekt ei tynn, kvit gardin
framfor - no såg ho med eitt korleis den eine glasramma
svinga opp. Svinga ut i mørkret. Kva var det? Det kom ikkje
meir ut av det. Ei lita rørsle i gardina av luftdraget i det

                             125
same, som når ein dreg inn magen, så var alt stilt. Ingen
vind. Men det måtte vera vind! Kroken måtte ikkje vera på
- men ho syntest minnast at ho hadde sett han på. Det var i
andre høgda på huset.
   Eit glas som går opp av seg sjølv slik ut i natta - ein
tenker med seg at det gjer det ikkje for moro skuld og for
ingenting.
   Siss vart då dg gripen av ei klo i bringa med det same, og
var ferdig til å rope gjennom veggen. Ho fekk stanse det.
La dei ligge i fred i sin glede over meg. Dette kan dei ikkje
gjera noko med.
   Frå glasopet strøymde nattlufta inn som ein kald foss. Ho
såg stivt på det svarte opet som skimta gjennom gardina.
Kva skulle koma? Ingen. Det er ikkje slik. Ingen kjem inn i
slike opningar, det berre opnar seg.
   Ho gjorde seg hard og sa: detta er tull, eg ligg og veit det
inderleg vel. Det opna seg slett ikkje på denna visen, det er
innbilling. Der var nok ingen krok på, og der var nok ein
vind eg ikkje la merke til.
   Men det er så utriveleg når ein ser ruter svingar opp utan
grunn. Ein veit ikkje kva som er sant og kva er innbilling.
   Siss låg spend og roleg på same tid. Ikkje valen av støkk,
men liksom ferdig til å ta imot om det kom meir. Let det
herje med seg, etter eit mørkt tilbakefall ho var i.
   Ho dreiv på. I morgon er det min siste dag, for det i
henne. Difor gjekk glaset opp. Det er noko attved det is-
slottet i morgon. Det vil hende noko ved slottet. Redsle kan
vera som krasing i eit frosi dike. Ho var merkeleg framand i
lemene.
   Det var eg som fann på denne turen for dei, det var inga
sak å få lokke dei med. Men det vil gå gali ved is-slottet i
morgon.
   No er det siste dagen. Den store kvite isen dirrar. Elva
kastar seg mot og skal knuse.

                              126
   Ho ser det for seg. Heile flokken er oppspilt og tumlar
ikring - endå dei ikkje har slike løynde opplevingar her som
ho sjølv. Dei vil klive overalt, dei vil ut på taket, på dei is-
kuplane. Ho ropar i den fæle duren at det er farleg! men
det høyrest ikkje om ein ropar her, dei kliv ut på taket og
ho sjølv kliv der først av alle når det ber til. Dei gjer ville
teikn til einannen der utpå at det er farleg, og kravlar lenger
- men då er det og stunda, som ein har visst! det er dette
slottet og elva har venta på, ho har hatt det i seg heile tida,
det er no det brest. Dei står derutpå, ho har dregi med seg
alle saman i det uhyggelege, slottet slår sprekker for føtene
på dei, veivar og stuper framover under vasspresset med
heile flokken på toppen av seg, ned i det skumande elvefaret,
og så er det slutt. Ho har visst det heile tida, like ifrå då
mennene stod her med sin mørke sorgesong.



   Med ho feste auga på den opne ruta, laga dette seg ferdig
hos henne. Ho hadde ikkje det minste bry med å finne på
det, det var der, ho såg det som det ville gå i morgon. Ikkje
i panikk, men som ein framand som ser til - endå det er ein
sjølv som er med.
   Gjer eg detta i morgon?
   At eg må?
   Nei nei!
   Det pusta frå det stille opet der borte. Ho gjekk ikkje bort
og drog inn att glaset. Ho var ikkje mørkredd lenger, men
for det greidde ho ikkje å ta inn att det glaset slik på strak
arm.
   Eg er ikkje mørkredd, hadde ho sagt til moster til avskil,
og i same stund var ho det ikkje.
   Eg er nok redd likevel, eg går ikkje bort og dreg det
glaset inn.
   I kleskåpet sitt hadde ho eit par kåper hangande, ho var

                              127
fram og henta dei og la dei på senga for å ikkje fryse i trek­
ken frå det gapande opet. Ho kunne ikkje snu ryggen til det,
heller ikkje sløkke lampa. Kunne ikkje tenke på i mørkret at
no står der opi - ho låg såg rett mot det til ho ikkje mintest
meir.




                    6. TREBLASARAR

Sundagsmorgonen var skarp før sola for alvor fekk tak. Det
brast litt i stivna vass-sig på den blakke marka då Siss gjekk
frå heime. Dei hadde avtala å møtast grytidleg, på turen til
fossen og slottet i fossen.
   Siss snudde seg ikkje og såg tilbake på huset sitt - så sterkt
verka ikkje den valne vakenatta ho hadde hatt. Min siste
dag? Tull. No var det morgon og ein tenkte annleis.
   Men det var ein spent morgon for henne.
   Vatnet som hadde stivna, var berre slik skøyr sølvstas som
lagar seg i grasrota i skarpe aprilnetter - vatnet hadde sanne­
leg ikkje stansa, det sette merke på alt her. Det fylte tilværet,
fossa i alle bekkefar - susen var aldri så tydeleg som ein
helgedagsmorgon, kva det då kom av. Den store innsjøen
var breddfull og rykande fersk, med små og større isflak i, og
med svarte s.-:render. Bortanfor alt, utan at ein høyrde det
hit, gjekk storelva og dundra med si kjempekraft.
   Eit dunder som ein visste om og skulle oppsøke no, med
dirr i hjartet.
   Alt anna enn stans. Hissande stiging var her. Hissande lukt
av rå jord. Hjartet dirra i ein når ein gjekk iblant dette.
Lågmælte hissande treblåsarar var komne, vov Siss inn, i
både stur og glad fortrolling.

                               *

                              128
   Vi er treblåsarar, lokka av ting vi ikkje står imot.
   Det er naki og nytt overalt. Eit berg står i rennande vatn.
Det står som ei still lyft øks ut i lufta og kløyver tidene for
oss, så vi kan nå fort nok fram. Vi er venta. Ein liten sanse­
laus fugl deisar mot berget og ligg i lyngen, men flagrar opp
att og viser seg ikkje oftare.
  Vi er venta.
  Vi er mellom dei kvite bjørkeleggene før vi veit ord av.
Det var hit, det er her. Vi er venta. Vår stutte tid blir her.
  Det går ein fugl over. Det går eit nes med bjørk ut i sjøen.
Vår stutte tid.



   Siss sa til seg sjølv:
   I dag går eg tilbake til dei andre.
   Er det difor?
   Kva er difor? spurde det liksom mot veggen.
   Heilt klart var det ikkje.
   Siss var så tidleg ute at ho meinte ho skulle vera den
første på møtestaden. Då ville det vera enklare for henne.
Ho skulle gå tilbake til dei andre etter å ha stengt seg av
frå dei — difor ville ho helst møte dei ein for ein etter som
dei kom. Gå rett mot ein samla flokk skulle det meir mot til
enn ho kanskje hadde.
   Men det viste seg å vera ein annen som dg hadde tenkt
å vera først, og var det. Då Siss kom fram, stod alt den få­
mælte leiar-jenta på plassen. Utan eit ord og utan at nokon
liksom visste kvifor, hadde ho teki styren straks Siss byrja å
stå for seg sjølv på skolen. Ho var sprek og fast, vart straks
godteken. Siss hadde stått sett på dette gjennom vinteren, og
byrja lengta etter selskapet hennar, men var aldri komen
nær. No gjekk ho fram og nikka roleg god morgon. Siss sa:
   - Er du her alt?
   — Det seier eg dg.

                             129
  - Eg tenkte det var greitt om eg var her når dei kom, sa
Siss like fram.
   - Ja, greiast for deg. Eg gissa på det. Difor stakk eg av
stad tidleg, eg vil gjeme treffe deg før dei andre kjem.
   - Kva er det då?
   Siss spurde vel mot betre vitende.
   - Ja-a, det er vel det du veit.
   Dei såg prøvande på einannen. Dei var ikkje uvener,
kunne dei båe merke. Siss trengde tilbake draginga ho hadde
etter selskap, det fekk koma seinare om så var. Ho kjende
dg at ho slett ikkje hadde noko overtak. Men den andre
hadde eit spana andlet som var ukjenneleg hos henne, det
brukte alltid å vera slett og roleg.
   - Det var stas då vi fylgde deg heimover i går, Siss. Det
såg eg på alle.
   Siss tagde.
   - På deg dg.
   - Ja, sa Siss lågt.
   - Men for det kan du ikkje sleppe unna, sa jenta og
prøvde hardne seg.
   - Sleppe unna kva?
   - Å eg trur du kjenner det. Vi må få nemne dette før dei
andre kjem.
   Tonen vart strammare. Ho heldt fram:
   - Det har ikkje vori stas i vinter, Siss.
   Siss raudna.
   Den andre heldt fram:
   - Kvifor gjorde du det?
   - Det var ikkje imot noken. Det var ikkje såleis - sa Siss
fomlande.
   Ho skulle til å seia at ho hadde lova, men kom seg i hug.
Den andre visste dette meir enn vel. Alle hadde nok høyrt
om den lovnaden. Det hjelpte ikkje noko no. Den dragande
jenta sa til Siss:

                             130
    - Vi kjende det som det var mot oss dg. Du kunne vori
 med oss vel?
    Leiar-jenta hadde fått kvasse auge. Siss dukka seg og
svara:
    - Syntest ikkje eg kunne eg, så. Og då gjorde eg det ikkje
heller.
   - Du stod dg akkurat slik som den andre hadde stått.
    Siss for til.
   - Henne skal du ikkje nemne! Seier du noko om henne
så-!
   No var det leiar-jenta som vart raud og ulykkeleg og
 stamma:
    - Nei då! Meinte ikkje —
    Ho retta seg att fort. Visste at flokken ho var førstemann
i ikkje hadde noko å skamme seg over i denne saka. Den
prøva hadde dg Siss gjort og fått lærdom av. Ho retta seg
og såg roleg på Siss.
    Siss kjende stråling frå henne, sansa styrken hennar. Den
hadde vori løynd, men i vinter hadde det sprungi fram i
dagen - slik det hadde gjort med den guten med støvelen.
    - Ikkje ver lei for eg sa detta, sa jenta.
   - Nei.
   - Er det sikkert?
   Siss nikka.
    Vi må gå til einannen, tenkte ho.
   Jenta spurde varsamt:
   - Kva er det du vil vise oss der borte?
   - Ved isen?
   - Ja, det er sikkert eitkvart.
   - Det er det, men eg kan ikkje seia det, svara Siss hjelpe­
laus. De må koma der sjølve.
   - Det blir så rart når du seier det.
   - Ja, de såg det ikkje de, så! De var der ikkje den natta,
de!

                             131
  - Nei, sa jenta sky.
  Det vart stilt. Dei stod saman der. Vi vil stå her lenge.
  - Dei er her vel snart no, sa jenta.
   - Ja-
   - Er det noko?
   Siss var nervøs og annleis. Såg den liksom framande jenta
stå der. På alder som ho sjølv. Vi vil sjå einannen saman i
ein spegel! tenkte ho på slump. Er det noko? spurde ho. Eit
spørsmål just i rette augeblinken når ein er ute av hekte og
er trolla av den andre fordi det er det same som hender
oppatt. Siss sa:
   - Ja er -
   Den andre venta.
   Siss byrja att:
   - Du skjønar her er så mykje som er umogeleg.
  - Ja, Siss.
   Ingenting liksom: Eit ja, Siss. Likevel rett i hjartet. Vi må
få gå til einannen.
   I det same kom eit vandrande mørker mellom dei. Ho
kvakk og sa hovudstup:
      Men du må ikkje koma til meg!
   - Kva?
   - Og ikkje eg til deg!
   - Kva?
   - Elles gdr det som før, sa Siss vilt.
   Leiar-jenta greip fast i Siss.
   - Bli ikkje borte att no - vi er med deg. Ikkje borte att no.
   Siss kjende berre det sæle grepet.
   - Høyrer du på meg?
   - Ja, sa Siss.
   Den sterke jenta slepte taket. Det måtte ikkje vara lenger.
Siss snudde seg halvt ifrå, sleit i ein vierkvist og plukka av
knuppar. Det skravla like bak holtet og det kjendest trass
alt som ei frigjering.

                              132
  Den strenge jenta sa fort:
  - Der er endeleg noken fleir. Eg er glad for -
  - Eg dg.
  Dei vart oppslukt av tre-fire som kom med glade miner.
  — Morn, Siss.
  - Morn.
  Planen av Siss, om å ta imot ein for ein, hadde gått i
vasken. Leiar-jenta gjorde det umogeleg.
  Resten kom, og dei drog i veg.


   Den fåmælte jenta sa ingenting no lenger, blanda seg
berre i flokken. I teten gjekk ein gut. Siss såg han nok. Utan
å vera riktig klar over det, gjekk ho om ei stund ved sida
hans. Han hadde velt så godt på henne med støvelen ein
elendig dag. Og sidan den dagen var han ein styrar. Han
hadde komi ved andre høve dg, men det var ikkje som den
dagen med støvelen.
   Ho fann seg til å seia noko:
   - Er det du som veit beinaste vegen?
   - Ja, svara han stutt.
   - Har du gått her ofte?
   - Nei, sa han brydd og avvisande.
   Siss sakka bak han.
   Korleis er det eg ber meg åt i dag?


   Dei gjekk som i strålar gjennom skogen. Spreidde seg,
samla seg.
   Skamfull såg Siss korleis dei gjorde henne til midtpunkt.
Men det var ikkje vondt. Den strenge jenta var som heilt
borte, brukte ingen ting av sin mynde. Dei andre gjekk
gjeme nær inn til Siss, sa ikkje større, for dette var ein høg­
tidsam fart, dei ville vise at dei var med.
   Ingen slepte seg til med leven. Ville noken, vart han

                             133
stansa, vart møtt med ei tverr togn som han skjøna. Dei
visste alle at dette var ein minne-gang.
   Is-slottet stod for noko særleg for Siss, visste dei. Siss gjekk
dit og ynskte at dei var med på dette, det var ikkje for
ingenting. Dei godtok dette, difor var det ingen tur, det var
høgtid.
   No var dei i den første dalen.
   Dei gjekk over smådalar på tvers i dag. Sola hadde fått
makt, gjorde lyngen og det blakke fjorårsgraset varmt. Det
lukta som i noken sæl morgon då ein var ørliten, og no la
det seg som ein tung botn i ein. Alt dette ein enno ikkje
visste. I den lukten var litt av det. I høgtid gjekk dei, men
den låge treblåsar-tonen gjorde dei øre i auga.
   Siss vart halden i midten. Om ho prøvde å koma til side,
så ordna det seg kring henne att. Ho såg bort på den bratte,
stille leiar-jenta og tenkte: de må ikkje.
   I første dalen. Så opp lia - og der på åsen visste dei at ein
såg fossen langt borte. Dei hasta opp lia for den skuld.
   Der var det dg. Langt borte kvitna det svære is-slottet i si
ramme av mørk vår-mark. Knust av storflaumen var det
ikkje.
   Siss merkte auge på seg.
   - Skal vi ikkje puste litt her? spurde ho.
   Ho trong det ikkje, det gjorde ingen i denne spreke flok­
ken, men dei sat litt og såg mot slottet og fossen.
   Var det ikkje som det skulle? Guten frå teten stod fram­
for henne og spurde avsides:
   - Skal vi snu her?
   Ho skvatt opp.
   - Nei snu?
   Hadde han sett rett? Var det bøyge unna eitkvart ho helst
hadde vilt no? Kva var det ho fælte for? Ho var ikkje sik­
ker på det.
   - Kvifor spør du slik? Vi vil då ikkje snu.

                               134
  - Nei, sa han, men så kan vi vel gå da?
  — Ja visst.
   Inga utløysing var enno komen for flokken, dei gjekk på
same måten som før, bundne av det uvanlege. På den maten
gjekk det vesle toget ned i den andre dalen. Lia var bratt
nedover. Utsynet var borte med ein gong.
  Men denne gangen er for Siss.
  Dei gjekk stille og tagale. Den som såg dei til kvardags i
skolegården, ville ikkje trudd det var dei same menneske.

  No er det vel snart -
  Kva er snart?
  Siss vart nervøs nede i den andre dalen, ho kjende kva lei
dette bar, var ingen veg utanom - og i dette ho vart inn-
spunnen i no, ville ho vera, syntest ho.
  Inni seg fortalde ho nervøs kva som var ved å hende:
  No går eg tilbake til dei andre.

   I denne dalen var bg bekken til å hoppe over. Dei spratt
over han. Dei skulle ikkje stanse, det var hast med å koma
opp lia att - der ville dei sjå fram til målet på ny og nærare.
   Dei skulle gå med høgtid, men det var slik hast at dei
halvsprang det øvste stykket, som at dei måtte koma tidsnok
innan is-slottet brotna. Eit nervøst sprang.
   No høyrde dei fosseduren, ikkje høg her nedunder bakke­
kammen, men som ein runding over åsen ned til møtes med
dei.
   Oppå kanten kvitna så slottet mot dei for alvor. Stadig
eit stykke borte, men veldig. Det høyrde ikkje til i denne
verda, men stod der enno ei utolig stund. Reis opp framfor
Siss.
   Dei var på vakt overfor Siss. Synet verka på alle. Jenta
med leiinga kom bort til henne og spurde lågmælt:
   - Vil du snu?

                             135
   Det stod nok fast i dei detta at Siss var redd her. No fekk
ho spørsmålet for andre gong.
   - Nei kvifor det?
   - Veit ikkje - du vart litt rar å sjå på.
   - Nei det er innbilling av deg. Dei vil då bort alle saman.
   - Det er din tur, heile turen, det veit du godt.
   - Ja, måtte Siss tilstå.
   - Difor er vi gjeme med på å snu her. Du stod verkeleg
som du hadde mest hug til det.
   - Nei det var ikkje det, så.
   Siss såg rådlaus på den faste klare leiaren som ingenting
visste om kva slags minne Siss hadde ved is-slottet.
   - Men du vil altså. Jenta vende seg til dei andre og sa at
vi går til fossen straks, og har matkvil der.
   Ned i den tredje dalen. Ingen sprang i førevegen. Høgtida
var likevel ikkje broten.

   Lendet var kronglet, med kjerr og holt nede i den tredje
dalen. Rett som det var kom dei frå einannen medan dei
trengde seg fram. Vårbekken var på plass, med kulpar og
små skumhattar.
   Siss vart åleine bak eit kjerr der - og i det same kom det
noken på sida hennar. Det var guten frå teten, no var han
ikkje i teten det minste. Ho såg inn i auga hans, og såg det
lyste litt ekstra der. Ho spurde i all hast:
   - Kva vil du?
   - Det veit eg ikkje, sa han.
   Ho kjenda auga hans stadig. Han sa:
   - Her er det ingen som ser oss.
   Siss svara:
   - Nei ingen i heile verda.
   - Vi kan no hoppe over bekken, sa han.
   Han tok handa hennar og dei hoppa over bekken saman.
Det var rart, og så var det slutt. Han heldt veslefingeren

                             136
hennar nokre steg etterpå hoppet. Det var dg rart, han
merkte at fingeren grov litt inne i handa hans. Det gjorde
fingeren av seg sjølv.
   Dei slepte fort, gjekk fort rundt kjerret for å få blande
seg med hine.



   Dei var ved foten av slottet, og her var veldig. Dei dim-
kvite ismassene, og fossen i storflaum. Det bles ein kald rå-
vind frå fossen. Flokken gjekk så tett inntil dei kunne. Kleda
deira vart fort silkegrå av vass-govet. Govet stod opp frå
midten av slottet og regnde nedover att. Lufta riste.
   Dei stod og opna munnen mot einannen, men høyrde
ikkje eit ord. Såg munnar som ivrig opna seg. Det vart for
vått, og for mykje i det heile, dei drog seg unna såpass at
dei fekk tala saman.
   Ein ring kring Siss. No hadde dei ført henne fram og dei
hadde ført henne fint fram - med den mina stod dei. Dei
var gripne sjølve, av velden her og av alt i hoplagt.
   Siss tenkte einvis på mennene som stod her. Ein sorgesong
hadde broti fram i duren. Det hadde vaksi og endra seg for
henne med tida: no mintest ho tydeleg at dei song.
   No var det borte. Var det bortkasta liksom? Nei nei,
det var ikkje bortkasta, det ville aldri bli gløymt av dei som
stod her den natta.
   Men is-slottet er snart ferdig, og så er her å sjå på som
før, einast den ville fossen som ikkje bryr noken, som fyller
lufta og rister jorda og aldri heller sluttar.
   Her held det fram som før, Siss.
   Noken drog Siss i armen - der ho stod sveid med ting ho
ikkje kom ut av.
  - Siss, vil du ikkje ha mat?
  - No kjem eg.
   Ho vakna opp og såg ein ring av venlege andlet. Dei

                             137
hadde alle saman vist at dei ville ha henne. Og no la dei
høgtida av.
   Om litt var dei i full fart for å klive opp på toppen av
isen. Opp den bratte bakken i vassrøyken. Der i bakken såg
dei korleis slottet greip inn i jordkantane med svære is-klør
kring steinar, inn i jordsøkk og rundt kring tre. Endå skulle
fossen ha makt til å rive det laus. Denne slitinga var i gang
og stod vel på sitt høgste no, men var usynleg. Ein drag­
kamp som det ikkje gjekk an å gjera seg bilete av, var i gang
heile tida.
   Oppå toppen var isen som alle andre stader. Kvit og tærd
av sola, ikkje ein einaste gjennomskinleg flekk.
   - Kan vi utpå tru! vart det ropt i larmen.
   Siss kvakk og kom i hug det ho hadde måla ut medan
ho låg heime.
   - Vi må ikkje, det er farleg, sa ho, men ingen høyrde det
i duren av fossen.
   - Ja det kan vi! ropte guten frå teten og sprang utpå
framfor auga av Siss.
   Dei storma utpå alle saman. Siss dg var utpå før ho visste
av det. Med det same ho sette foten utpå kjende ho dirren i
det svære berget.
   - Kjenner de det ikkje! ropte ho så høgt ho kunne. Dei
høyrde ingen ting. Alle ropte like høgt om eitkvart. Alt var
larm.
   - Heisan! skreik einkvan. Eit rop så laus-slept at det var
som dei stod på det lausrivne is-slottet og sigla saman med
det nedover i kok og sprøyt. Heisan!
   Auga deira skein framandt. Dei kravla rundt oppå toppen
her, blant kuplane, i rennene. Litt såg dei seg for, ikkje heilt
blinde for at det var farleg, dei visste at dei aldri hadde fått
lov til dette hadde noken eldre vori med. Siss åtvara ingen
no, ho var med sjølv. Skein i auga sjølv. Så kom bresten.
   Bang! small det i, under dei, inni grunnen her. Ein smell

                              138
 eller slag eller kva det likna. Det kunne likne eit sleggeslag på
 ei klokke som trong slegge for å låte. Men det var eit brest.
 Ei bresting med undergang i smellen. Is-slottet hadde gått
 sund ein stad, i den vitlause spenninga det stod i, det var
 første varslet om døden.
    Høgt over all fosselarm.
    Alle som var utpå her kvitna i andleta og kom seg i land
 på to eller fire som det fall seg. Dei hadde slett ingen hug
 på å ride avstad med isen når det bar i herdinga, dei ville
 leva.
    Nei nei! tenkte Siss bg, der ho berga seg inn. Men så nær
 som det var det ho hadde sett for seg i natt.
    Komne trygt på marka, stansa dei for å sjå med under­
gangen fullbyrda seg. Det kom ikkje. Ingen fleire ting kom.
 Isen stod. Det var berre detta eine bang! og så stumt inni
der. Elva kom veltande ovantil med nye og nye vass-meng-
 der, men slottet stod for presset.
    Litt støkte kom dei seg ned foss-bakken att, overmodige
og, sidan det gjekk så bra. Dei hadde fått noko å fortelje
sidan. Dei var ikkje ferdige her. Is-slottet batt dei framleis.
Auga glitra framleis.
   Dei glitra bg imot Siss, men ho kunne ikkje møte det
frå sin kant. Vilska frå deroppe var stroken av, kjende dei
ikkje at her var umogeleg å vera! Nei, det gjorde dei nok
ikkje, det hadde dei ingen grunn til. For dei var det eventyr.
   Las dei i minene hennar og var vonbrotne over henne
no? Men dei skulle kjent kor umogeleg her var å vera. Den
evige fosseduren fylte himmel og jord her, men fylte endå
ikkje eit enkelt tomrom. Det visste ikkje desse, dei såg even­
tyret og auga glitra mot det.
   Ho reis opp om litt og sa:
   - Eg kan ikkje vera her eg.
   Ingen spurde kvifor.
   Leiar-jenta kom bort til henne og spurde:

                               139
 — Går du?
 - Nei. Berre litt, like borti her, så eg kjem litt unna.
 - Ja, så kjem vi alle saman snart.
 Siss gjekk smått bortover mellom holta, der vegen tilbake
måtte bli for dei alle.

  Nei, eg går ikkje ifrå dei no.
  Eg har gått til dei no.

   Ho gjekk inn mellom holt og kjerr, sette seg på ein stein.
Lauvskogen var naken for lauv, dei granne trea skimta legg
ved legg langt bortigjennom. Siss sat nedunder ei bratte, så
fosseduren døyvdest, men det var likevel som lufta riste av
velden. Vilt og ustanseleg. Ustanseleg nytt, ustanseleg fram.
   Ho tenkte på korleis dei andre hadde vist henne vørdnad
i dag. Når dei kjem etter, må eg prøve vera annleis. Korleis?
   Ho sat på steinen og tenkte att og fram. Venta å høyre
det store braket der bakom, at no skjer det. Det kom ikkje,
berre den jamne duren mol.
   Det er i alle høve slutt der borte.
   Alt er slutt her, det er det nøydd til.
   I dag går eg for alvor ifrå det eg har lova.
   Det er mosters skuld at eg gjer det, at eg greier å gjera det.
   Enno veit eg ikkje om eg måtte.
   Men eg vil.
   Eg takkar moster.
   Eg vil skrive til moster når eg får visst kvar ho held til.
   Det vart ikkje lang åleine-sitjing. Flokken kom ikkje, men
det knakk i ein tørrkvist mot den mjuke lauvskogs-botnen -
og så gjekk det to fine strimer gjennom henne: det var jenta
og den guten. No kom dei båe to.
   Ho kjende seg lyft. Reiste seg. Hetna ein grann i andletet.
Der kom dei båe to.


                              140
                 7. SLOTTET STUPER

Ingen kan vera vitne når is-slottet stuper. Det skjer om natta,
etter at alle barn er i seng.
   Ingen er så djupt inniblanda at dei kan vera med. Ei
bylgje av lydlaust kaos rister nok lufta like bort i fjerne sove-
kammers, men ingen blir vekt og kan spørje: kva er det?
   Ingen veit det.
  No går slottet i fossen, med løyndomar og alt. Det går
hardt for seg, og så er det ikkje meir.

   Vilt røre i den menneske-tome, halvlyse, halvkalde vår­
natta. Eit brak ut mot ingenting, frå dei inste hakar her som
blir laus-slitne. Det døde is-slottet får eit hjalmande mæle i
sin siste time, når det slepper taket og må gå. Det dyn og
går hardt for seg, det er som det seier: det er mørkt hos oss.
   Alt brest under vass-presset og stuper framover i eit kvitt
skum frå fossen. Dei store blokkane slå mot einannen og slår
einannen endå meir i sund, blir endå lettare for vatnet å ta.
Det demmer seg opp, bryt dammen att, og velter nedover
mellom bergsider i det breie elvefaret, rid av stad og er snart
søkk borte i ein sving. Heile slottet er borte frå jorda.
   Inne på land er risp og hogg i elvebreddene, endevende
strandsteinar, oppr/kte tre, og mjuke kvister som bene har
fått borken ripa av.
   Massene velter av garde mot den nedre sjøen, det går
med hast, snart breier dei seg utover demede, før noken i
det heile har vakna eller sett det minste. Der skal den spreng­
de isen flyte, med små kantar av seg oppi vass-skorpa, sigle
og bråne og ikkje finnast.

